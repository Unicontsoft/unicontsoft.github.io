```{only} html
[Нагоре](000-index)
```

# Справка „Реализация”

Тази справка сравнява количествата и стойностите на продукти за
определен период от време по документи, свързани с една
продажба – складови документи, документ за продажба и фактура.
Чрез тази справка лесно може да се провери дали всичко от дадена
продажба е фактурирано и изписано от склада, дали има материали,
които са занесени на даден клиент, но не са фактурирани и т.н.

Справка се намира в **Справки \>\> Реализация**. Можете да филтрирате
справката по стандартни реквизити като особеното е в *Тип на
справката* и *Категория на справката.* Ако изберете типа на
справката да е само за *усвоени* количества, в справката ще
присъстват само продуктите, които нямат остатъчна наличност
т.е. всичко продадено е изписано/фактурирано. Ако изберете –
*неусвоени*, съответно ще се визуализират само продуктите,
които имат остатъчни количества. За да проверите какво още имате да
изписвате/фактурирате от продадените материали за периода, трябва да
изберете – неусвоени.

От избора на категория на справката зависи количествата по кои документи
ще се сравняват – Документ за продажба с Фактура, Фактура с Документ за
продажба или Документ за продажба със складов документ. В първите два
случая сравнявате продадените с фактурираните количества, а в третия –
продадените с изписаните от склада.

В секции **Продукт/материал/услуга** и **Контрагент** можете да изберете
точно определен продукт или контрагент или няколко.

Когато стартирате справката можете да видите:

 - **Прод. кол** – количеството от документа за продажба

 - **Прод. стойност с ДДС** – стойността на продукта в продажбата (по продажни цени)

 - **Усвоено кол. по фактури** – фактурираното количество (от фактурата)

 - **Издължено кол.** – изписано количество от склада

 - **Ст-ст на усвоеното кол. с ДДС** – стойността по фактурата (по продажни цени)

 - **Остатъчно кол.** – количеството, което не е изписано от склада (със складовия документ) или което не е фактурирано (със фактурата)

 - **Ст-ст на остатъка с ДДС** – стойността на остатъчното количество (по продажни цени)

 - **Стойност по складови цени** – стойността на продукта по среднопретеглена цена