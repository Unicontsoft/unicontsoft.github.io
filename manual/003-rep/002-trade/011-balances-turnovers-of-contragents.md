```{only} html
[Нагоре](000-index)
```

# Справка „Салда и обороти на контрагенти”

Справка **Салда и обороти на контрагенти** показва оборотите по
документи за покупка, продажба и плащания, реализирани от
контрагентите за определен период от време. Можете да я отворите
от **Справки \>\> Салда и обороти на контрагенти**.

Във филтъра на справката в секция **Основни** можете да посочите:

 - **Критерии на справката** – посочвате периода, за който искате да получите информация

 - **Визуализация** – избирате *Всички*, ако искате да направите справка за всички клиенти, *Без крайни салда* – за да се визуализират само тези клиенти, към които нямате задължения или взимания към края на периода и *Само с крайни салда* – за да филтрирате само тези, които имат неплатени фактури.

 - **Тип на справката** – избирате *По вътрешнофирмени док.,* ако искате справката да е само по документи от търговската система, и *По данъчни док*, ако искате да направите справка по фактурите.

 - **Групировка** – от избора на групировка зависи колко подробна ще е справката. Ако изберете *По контрагенти* колоните в справката можете да видите **Взиманията и задълженията по контрагенти** в началото и в края на периода, общата стойност на всички документи за покупка и продажба и плащанията, извършени през периода. В *По контрагенти (подробна)* е представена малко по – подробна информация за плащанията през периода – каква сума е по покупки, каква е по продажби и каква част от плащанията не са свързани към други документи. В *По дилър* е добавена колона **Събираемост в %,** а в **Общо по дилър** показва общата сума на всички контрагенти. 

В секция **Контрагент** можете да изберете само един, няколко или някоя
категория контрагенти.

Ако искате да получите информация точно от кои документи има обороти
определен контрагент, можем да изберете изглед *Списък с данни* на
справката и да кликнем два пъти върху избрания контрагент.