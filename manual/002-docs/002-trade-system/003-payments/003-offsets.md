```{only} html
[Нагоре](000-index)
```

# Прихващания

При едновременното наличие на парични вземания и задължения между **Потребител на продукта** и контрагент те могат да се прихванат до размера на по-малкото от тях. Прихващане на остатъците за плащане може да се направи също между продажби и кредитни документи за продажба (покупки и кредитни документи за покупка).  
В системата тези операции се регистрират чрез специален вид касов документ - **ПротПрихв**-*Протокол
за прихващане*.  

Процесът по създаване на **Протокол за прихващане** е следният:  

1) От **Търговска система || Касови документи** чрез десен бутон на мишката върху списъка с документи се избира **Нов документ**.  

2) В раздел **Основни** се попълват:  

 - **Док. тип** – от падащия списък в полето се избира тип **ПротПрихв**;  

 - **Док. дата** – поле за въвеждане на датата на прихващането;  

 - **Док. No** - поле за номер на документа;  
 Ако полето се остави празно, при валидиране на документа системата ще попълни пореден номер за **ПротПрихв** в текущата каса;  

 - **Каса** – поле за избор на текуща каса;  
 Може да се направи предварителна настройка на отделна каса за прихващания от **Номенклатури || Референтни номенклатури**.  

 - **Съставил** - в полето се избира служител от падащия списък с предварително въведените в системата;  
 Данните в полето се попълват автоматично с настройките на текущия потребител.  

 - **Контрагент** – в полето се отваря форма за избор **Контрагенти**; 

![](903-offsets1.png){ class=align-center } 

 - **Основание за плащане** – от падащия списък в полето се избира предназначение на плащането: за покупки се избира *Разходи за покупки*, а за продажби – *Приходи от продажби*;  
 Основанията трябва да са предварително дефинирани в **Номенклатури || Референтни номенклатури || Търговска система: Основания за плащане**.  

 - **Свързан док** -  в полето се отваря форма за избор на вътрешнофирмени **Документи за покупка и продажба**;  
 От списъка се маркират желаните записи, за които се извършва прихващане на остатъци за плащане. За да се попълнят автоматично и свързаните с тях данъчни документи, се използва бутон **[Напред]**.  
 По този начин ще се закрият остатъците за плащане по вътрешнофирмените и по данъчните документи.   

 - **Сума валута** и **Док. сума валута** – в тези полета системата обзавежда в пълен размер остатъците за плащане;  
 Избрани полета трябва да се редактират, за да се изпълни условието прихващането по парични вземания и задължения да е до размера на по-малкото от тях. 

 > Тоталът на **ПротПрих** в поле **Стойност** винаги трябва да е равен на 0 (нула).

 - **Данъчен док.** - в полето се отваря форма за избор **Данъчни документи за покупка и продажба**;  
 Полето се попълва автоматично, ако преди това е изпълнена стъпката с обзавеждане на **Свързан док.**.  

 - **Операция** – данните в полето указват каква е операцията на реда - **Приход** или **Разход**;  

3) Чрез бутон **Приключен** от лентата с инструменти се отваря форма за генерация на свързани документи. Системата дава възможност за автоматично създаване на счетоводно записване.  
 
    - **Генериране на Счетоводно записване** - опция за автоматична генерация на свързан счетоводен документ;  
    Когато за тази опция липсва отметка, системата не генерира счетоводен запис към касовия документ.  
    - **Приключване** - при липса на отметка, системата генерира счетоводния документ в редакция, а при поставена отметка - в състояние *Приключен*;  
    - **OK** - бутонът потвърждава избраните във формата опции;   
    
___  
Свързани статии:  

[Как да създадем Протокол за прихващане](https://www.unicontsoft.com/cms/node/35)  