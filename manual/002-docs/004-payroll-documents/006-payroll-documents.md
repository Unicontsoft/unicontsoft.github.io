```{only} html
[Нагоре](000-index)
```

# Разчетно–платежни ведомости

Разчетно – платежна ведомост е документ, с който се начисляват заплатите
и осигуровките на служителите. Ако сте попълнили всичко правилно в
настройките на ТРЗ модула, номенклатурите на служителите и сте
вкарали в системата всички болнични, отпуски и аванси, ведомостта се
съставя лесно и бързо и всичко се смята автоматично.

Нов документ се съставя от **ТРЗ \>\> Разчетно – платежни ведомости \>\>
десен бутон на мишката \>\> Нов документ**. В документа задължително се
попълва:

 - **Док. тип** – оставяте типа да е *РПВ*

 - **Док. No.** – можете да въведете ръчно номер или да го оставите празно и при приключване на документа системата автоматично генерира пореден номер

 - **Док. дата** – попълвате датата, на която се начисляват заплатите

 - **Наименование** – можете да дадете наименование на ведомостта, ако искате да има такова при печат

 - **Период** – избирате месеца, за който ще начислявате заплати

 - **Брой работни дни** – автоматично се попълва, в зависимост от периода, който сте избрали. Ако през съответния месец има официално неработни дни и празници, трябва да се посочат в **Номенклатури \>\> Референтни номенклатури ТРЗ \>\> Празници и почивни дни.**

 - **Авансова РПВ** – ако сте създали документ за аванси през същия месец, трябва да се избере, за да се удържи сумата на авансите от заплатите.

В редовете на документа от бутона с трите точки в колона **Служител,**
трябва да се изберат всички служители, на които ще се начисляват
заплати. Ако всичко е попълнено правилно, след избора на служител,
останалите полета във ведомостта трябва да се попълнят автоматично. При
приключване на документа се смята и общата рекапитулация, откъдето може
да се види общата сума на осигуровките по параграфи, които трябва да се
платят.

Могат да се разпечатат както ведомостта, така и Общата рекапитулация.
