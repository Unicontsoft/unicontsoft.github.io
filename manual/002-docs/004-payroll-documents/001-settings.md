```{only} html
[Нагоре](000-index)
```

# Настройки

За да започнете работа с ТРЗ модула, трябва да се направят някои
предварителни настройки. Тези настройки се правят в
**Номенклатури \>\> Референтни номенклатури \>\> ТРЗ**. Тук
трябва задължително да се попълни:

 - **Национална класификация на икономическите дейности** – попълва се кода и наименованието на основната дейност, с която се занимава предприятието. Ако има самоосигуряващи се лица, ред „Самооосигуряващ се” се оставя. Попълва се задължително и **процент трудова злополука**, като за самоосигуряващи се трябва да е 0.

 - **Национална класификация на професиите и длъжностите** – попълват се всички длъжности и професии, на които са назначени служителите във фирмата като се попълва и класът и кодът на съответните длъжности.

 - **Категории труд –** категориите труд са предварително въведени и е добре да се оставят по този начин. За улеснение може да се смени категорията по подразбиране – в зависимост от коя категория са по – голямата част от служителите. 

 - **Минимална работна заплата –** всяка година трябва да се попълва минималната работна заплата, за да имаме коректно въведени данни.

 - **Процент прослужено време** – посочва се какъв е процента, с който се увеличава заплатата в зависимост от годините трудов стаж на служителя

 - **Минимален осигурителен праг –** всяка година трябва да се въвежда минималния осигурителен праг за всяка една от длъжностите, заемани във фирмата, тъй като участват в някои от формулите при изчисляване на заплатите на служителите. Задължително попълвате и минимален осигурителен праг за самоосигуряващи се, ако има такива служители като за *номер на ред* задължително оставяме да е **9999 за тях**, тъй като това е системен номер.

 - **ДОД –** поставя се отметка в поле **Месечен**, за да начисляваме ДОД всеки месец и процента, който се начислява за съответната година.

 - **Кодове за вид плащане –** предварително са вкарани в системата. Ако е необходимо да се добави нов се попълва кода и наименованието му и се активира.

 - **Вид осигурен –** попълват се според указанията за попълване на Декларация 1

 - **Осигуровки –** предварително са попълнени и не могат да се създават нови. Могат само да се променят старите, ако някои от кодовете е променен, но не е препоръчително да се променя нещо тук.

 - **Процент на осигуровки** – всяка година трябва да се попълват осигуровките като се посочва какъв процент от заплатата са за сметка на работодателя и какъв за сметка на работника и по кой параграф се начисляват.
