```{only} html
[Нагоре](000-index)
```

# Контрагенти

За системата **Контрагенти** са всички складове, с които потребителят на продукта работи, всички физически и юридически лица - доставчици, клиенти, консигнатори, куриери, банки, държавни институции и служители.  

> Няма отделни номенклатури за доставчиците и клиентите. За да бъдат разграничени, може да се използват категории в **Потребителски дименсии**.  

Нов контрагент се създава по следния начин:  

 1) От модул **Номенклатури || Контрагенти** с десен бутон на мишката върху списъка, се избира **Нов контрагент**. Отваря се празна форма **Контрагент** за въвеждане на данни.  
 Всички задължителни реквизити са маркирани с червен символ.  

  ![Форма контрагент](902-contragent-form1.png){ class=align-center }
    
 2) **Импорт по ДДС номер** - регистрирани по ДДС контрагенти могат да бъдат въведени чрез импорт на данни от сайт на ЕК.  
 Попълва се **ДДС номер** и чрез бутона [**...**], непосредствено след полето, едновременно се прави проверка за коректността на ДДС номер и автоматично се обзавеждат задължителните полета.  
 
 3) **Въвеждане ръчно**:  
 
    В раздел **Основни**:  
    - **Име** – наименованието на контрагента е задължително поле;  
    - **Адрес** – попълва се адресa на контрагента (задължително поле);  
    - **Тип** – тип на контрагента е задължително поле.  
    Типовете контрагенти се  въвеждат предварително в системата от **Номенклатури || Референтни номенклатури || Търговска система: Типове контрагенти**.  
    - **ДДС/ Ид. No** – записва се ДДС или идентификационния номер (булстат) номер на контрагента. Реквизитът е задължителен само в случаите, когато контрагентът е данъчно регистриран;  
    - **Дилър** – в полето може да се настрои служител, отговарящ за отношенията с контрагента;  
    - **Група** - избира се към коя предварително въведена категория принадлежи контрагентът;  
    -  **Име на персона** – от реда за нов запис се въвежда списък с имена на лица и длъжности, данни за контакт и други.  
    Системата изисква поне един от тях да бъде материално отговорно лице.    

    В раздел **Допълнителни**:  
    - **Ценова листа** - настройва се индивидуална ценова листа за контрагента, която системата прилага автоматично в продажби;  
    Системата дава възможност за настройка на отделна ценова листа за всяко поделение.  
    - **Схема ТО** - може да се избере схема с търговска отстъпка, която да се прилага винаги за този контрагент;  
    Системата дава възможност за настройка на индивидуални схеми с ТО% по поделения.  
    - **Кредитен лимит** - посочва се сума, над която системата прилага различни правила за нотификация или блокиране на нова продажба при надвишен лимит за неплатени документи;  
    - **Отложено плащане: При продажба (дни)** - брой дни за отложено плащане, с които системата изчислява автоматично дата на падеж в документ за продажба;  
    - **Начин на плащане** - настройва се вид на плащането, което автоматично да се прилага в продажби за този контрагент;  

      В този раздел са поместени още настройки, свързани с дименсии, други адреси, отложено плащане, центрове на себестойност и други реквизити при продажба, импорт на банкови извлечения.  

      > При настройки на контрагент от тип *Склад*, в секция **Допълнителни** задължително се избира метод за изписване на стоки от склад.  

    В раздел **Списъци**:  
    - **Адреси на доставка** - въвеждат се адреси на доставка, които след това може да се обвържат с поделения;  
    - **Банкови сметки** - списък с банкови сметки, предоставени от контрагента;  
    - **Поделения** - списък с всички поделения на контрагента, с които ще се работи;  
    За всяко поделение могат да бъдат настроени индивидуална ценова листа и/или схема с търговска отстъпка.  
    - **Вендор кодове на продукти** - използва се, когато този контрагент изисква видимост на собствени кодове при печат на документи;   
    - В групи **Търговска система**, **Счетоводна система** и **Организация** са достъпни всички документи, генерирани в системата, с избрания контрагент.  
  
 3) **Запис и изход**  
 
 ___  
 Свързани статии:  

[Как да създадем Контрагент?](https://www.unicontsoft.com/cms/node/12)  
[Как да свържем Ценова листа и Схема с ТО% с контрагент?](https://www.unicontsoft.com/cms/node/67)  
[Как да въведем Падежи на плащания за контрагент?](https://www.unicontsoft.com/cms/node/68)  
[Как да въведем Поделения на контрагент?](https://www.unicontsoft.com/cms/node/69)  
[Как да въведем Кредитен лимит на контрагент?](https://www.unicontsoft.com/cms/node/70)  
[Как да настроим начин на плащане на конрагент?](https://www.unicontsoft.com/cms/node/217)  
[Как да въведем дилър на контрагент?](https://www.unicontsoft.com/cms/node/71)  
[Как да създадем Склад?](https://www.unicontsoft.com/cms/node/96)  
[Как да въведем минимални и максимални количества за склад?](https://www.unicontsoft.com/cms/node/98)  
[Как да въведем банкови сметки на контрагент?](https://www.unicontsoft.com/cms/node/143)  