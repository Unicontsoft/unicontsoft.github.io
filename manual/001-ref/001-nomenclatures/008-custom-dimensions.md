```{only} html
[Нагоре](000-index)
```

# Потребителски дименсии

Настройките на *Потребителски дименсии* се изграждат в две стъпки - съставяне на описи в *Списъци* и създаване на *Дименсии*.  
Списъците представляват каталог, съдържащ всички групи продукти, контрагенти, договори и пр. За всяка една от тези групировки трябва да укажете как системата да я третира. Това става чрез настройка на *Дименсии*.

## Настройка на Списъци  

```{tip}
Препоръчително е в имената на списъците да се добави за коя номенклатура или тип документ се отнасят. Това ще помогне за по-лесно и бързо ориентиране в целия набор от списъци. 
```

Нов списък се създава по следния начин:

1) От модул **Номенклатури || Потребителски дименсии** с десен бутон на мишката върху група *Списъци* се избира *Нов списък*, при което системата отваря прозорец с празно поле. Въвежда се наименование в свободен текст и с бутон [**OK**] се добавя като нова категория в *Списъци*. 

![](908-dimensions1.png){ class=align-center }

2) В колона *Стойност* на списъка се попълват наименования за всяка подкатегория. 

![](908-dimensions2.png){ class=align-center }

3) Промените се съхраняват с бутон *Запис* от лентата с инструменти, с което съдържанието на списъците е настроено. 

```{tip}
Във всеки един момент може да се редактират и добавят нови записи.  
Изтриването е възможно единствено, когато настройките все още не са използвани в системата. 
```

## Настройка на Дименсии

Настройката е задължителна. Чрез нея всеки предварително въведен списък се обвързва или с конкретен вид номенклатура, или с типове документи. Това определя дали дименсията ще бъде достъпна във формата за редакция на *Продукти* или на *Контрагенти*, както и в съдържащите ги филтри, или ще касае тип документи.  

> Ако даден списък не се разпредели към Продукти и материали, Контрагенти и поделения или Тип документ в *Дименсии*, реквизитът няма да е видим в системата.

Нова дименсия се конфигурира по следния начин:

1) За да бъдат завършени настройките на категории, от група *Дименсии* се маркира *Контрагенти и поделения*, *Продукти и дълготрайни активи*, *Машини* или избран тип документ (*Договори*, *Документи за продажба* и т.н.).  
В списъка вдясно, чрез реда за добавяне на нов запис, се попълва колони:

- **Дименсия** —  изписва се името на категорията. 
С това наименование дименсията се визуализира във филтрите и в списъците с продукти.  

![](908-dimensions3.png){ class=align-center }

- **Тип** — в тази колона се избира вида на дименсията от падащия списък.

Системата дава възможност за избор от следните типове:

    -  тип **Списък**: този тип ограничава категоризирането само към една от стойностите на списъка.  
    -  тип **Текст**: дава възможност за категоризиране по свободно въведен текст, който може а се настрои в отделни шаблони.  
    -  тип **Число**: дава възможност за категоризиране с числови стойности.  
    -  тип **Дата**: дава възможност за категоризиране по дата.  
    -  тип **Час**: дава възможност за категоризиране по час.  
    -  тип **Да/Не**: възможност за категоризиране като отговарящи или неотговарящи на определен критерий.  
    -  тип **Множество**: допуска категоризирането към повече от една стойност на списъка.  
    -  тип **RTF**: дава възможност за категоризиране по свободно въведен текст - Rich Text rmat.  
    -  тип **HTML**: дава възможност към продуктите да се настрои HTML код.  
    -  тип **Медия**: възможност да се настрои връзка към уебсайт.  

- **Списък стойности** — той се настройва задължително единствено за дименсии от тип *Списък* и *Множество*. От падащия списък тук трябва да изберем категория от предварително въведените в *Списъци*.
- **Задължителна** — чрез поставяне на отметка в тази колона, може да се настрои тя да бъде задължителна настройка. При това положение системата няма да позволява записване на нов или редакция на съществуващ продукт, без да се избере стойност за задължителната дименсия.
- **Прецизност** — настройката се използва единствено за числов тип дименсии, като указва до кой знак след десетичната запетая да се закръгли числото.
- **Описание** — в полето може да се даде кратко описание, което да служи като помощен текст или друго.

# Използване на дименсиите в Продукти и материали

При създаване на нов, или редактиране само на един продукт, дименсия се добавя по следния начин:

1) Във форма за редакция се отваря панел **Допълнителни || Реквизити: Дименсии**, където са показани всички предварително създадени дименсии, отнасящи се до продукти. В колона **Стойност** като падащ списък се визуализират подкатегории, от който се избира желаната.  
Действието се повтаря за всички дименсии, в които даден продукт ще участва.

![](908-dimensions4.png){ class=align-center }

2) **Запис и изход** - едновременно съхранява промените и излиза от формата.

При редактиране на съществуващи продукти ( един или множество) дименсия се добавя по следния начин:

1) Отваря се списъка в **Номенклатури || Продукти и материали**. 

> При този начин за добавяне/редакция на дименсия системата позволява да се маркират множество продукти и едновременно да се изберат само общите за тях категории.  

2) От списък **Продукти и материали** се маркират един или няколко реда и с десен бутон на мишката от менюто се избира **Дименсии**.

![](908-dimensions5.png){ class=align-center }

3) В отворената форма за редакция *Дименсии* се съдържат всички съхранени в системата категории продукти. За всички дименсии, които ще се настройват за продуктите, се избират съответните стойности от падащите списъци. 
За по-лесно намиране на желаната категория може да се използва бърз филтър по име или част от име.  

![](908-dimensions6.png){ class=align-center }

4) Промените се записват с бутон [**OK**].  
От този момент продуктите ще участват във всички справки, филтрирани по новонастроените дименсии.

> В системата, както за *Продукти и материали*, така и за *Контрагенти*, трябва да се настрои по една дименсия, която да изпълнява ролята на основна група.  
Това става в **Администрация || Настройки**. Настроената за основна група на Продукти и материали не трябва да е тип *Множество*.