```{only} html
[Нагоре](../000-index)
```

# **Настройки във фронтофис системата**

Настройките на POS терминала включват създаване на връзка с:  

 - База данни;  
 - Фискален принтер;  
 - Баркод скенер;  

> Стандартно тези настройки се извършват еднократно от администратор при инсталиране на Dreem POS.

## **База данни и локални настройки**

Настройката за връзка с базата данни зависи от изданието на системата.  
Локалните настройки се конфигурират спрямо предварително избраната схема на работа. В общия случай за всеки обект предварително са дефинирани собствени склад, каса и поделение в бекофис системата **Dreem ERP**.  

1) Достъпва се функция **Настройки** от форма **Установяване на самоличност** или чрез бутон [**Функции (/)**] на основния екран на **Dreem POS**.  
Това отваря форма **Бази данни**.  

2) На първия екран се намират настройки за достъп до базата на **Dreem ERP**. Те са специфични и могат да бъдат локални или връзки за отдалечен достъп.  
Чрез бутони [**Напред**] или [**Отказ**] настройките могат да бъдат потвърдени или отхвърлени.  

3) Вторият екран съдържа опции за локални настройки.  
Тук се посочва път до локалната база **Dreem POS**, в която се съхраняват регистрираните продажби.  
Избира се **Склад**, от който ще се изписват продадените стоки.  
Определя се **Каса**, в която се регистрират всички движения на парични средства в брой - приемане на плащания в брой, сторно операции, служебно въвеждане и извеждане.  
Чрез избор на **Поделение** се указва с кой обект ще се обзавежда същият реквизит в генерираните документи.  

С поставяне/махане на отметка могат да се активират/деактивират допълнителни настройки за:  
   - **Предупреждение за издаване на фактура** - Извежда съобщение при приключване на продажба, което напомня на оператора за издаване на фактура.  

   - **Предупреждение за наличен аванс** - Системата сигнализира за неусвоен аванс на клиента при приключване на продажба.

   - **Синхронизация при избор продукт без цена** - Системата автоматично ще синхронизира с **Dreem ERP** продуктите, ако операторът избере продукт без цена.   

Бутон [**Синхрон.**] стартира синхронизация на номенклатури, наличности и настройки с бекофис системата **Dreem ERP**.  
При необходимост от връщане на предходен екран на формата се използва бутон [**Назад**].  
Чрез бутони [**Ok**] или [**Отказ**] настройките могат да бъдат потвърдени или отхвърлени.  

## **Фискален принтер**

От форма **Настройки || Фискален принтер** се конфигурират настройките на фискалното устройство.    

> Системата позволява един фискален принтер (ФП) да се споделя от няколко терминала.  

При избор на **Сериен порт** системата проверява за налично фискалното устройство.  
Връзката с фискален принтер може да изисква активиране на режим *Продажби*, опция за връзка с PC, инсталиране на драйвер за емулация на сериен порт или друго.  

Предварително фискалното устройство трябва да бъде споделено от терминала, за който физически е закачен серийния порт. Това става чрез маркиране на опция **Споделяне**. За останлите терминали се настройва мрежови ФП, като се указва връзка през терминала, на който ФП е закачен физически.

```{tip}
При първоначално тестване на системата може да се активират опциите "Служебни бележки" и "Служебни фактури".  
Това временно спира издаване на фискални документи при демонстриране и обучение за работа с POS системата.  
```

Чрез бутон [**Настройки**] се отваря форма за програмиране на ФП. Могат да се въведат имена на оператори, да се променят много други системни настройки по фискалния принтер - име, адрес и т.н.

> При успешно свързване фискалният принтер се визуализира в падащия списък **Сериен порт** и може да бъде избран.  
POS терминалът автоматично показва сериен порт и модел на ФП ("Протокол)".  

След избор на ФП се извършва тест на връзката чрез бутона [**Тест**].  
Чрез бутони [**Ok**] или [**Отказ**] настройките могат да бъдат потвърдени или отхвърлени.  

## **Баркод скенер**

Настройките на баркод скенера указват дали се използва клавиатурен скенер (в това число USB устройства) или сериен баркод скенер.  

За оптимална работа на клавиатурните устройства е желателно скенерът да се настрои да изпраща префиксен символ. По подразбиране се очаква той да е **~** (тилда). Задължително след баркода скенерът трябва да изпраща символ за нов ред.  

> За програмиране на скенери погледнете ръководството на производителя.   

