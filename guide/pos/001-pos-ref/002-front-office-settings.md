```{only} html
[Нагоре](../000-index)
```

# **Настройки във фронтофис системата**

Настройките на POS терминала включват създаване на връзка с:  

 - База данни;  
 - Фискален принтер;  
 - Баркод скенер;  

> Стандартно тези настройки се извършват еднократно от администратор при инсталиране на Dreem POS.

## **База данни и локални настройки**

Настройката за връзка с базата данни зависи от изданието на системата.  
Локалните настройки се конфигурират спрямо предварително избраната схема на работа. В общия случай за всеки обект предварително са дефинирани собствени склад, каса и поделение в бекофис системата **Dreem ERP**.  

1) Достъпва се функция **Настройки** от форма **Установяване на самоличност** или чрез бутон [**Функции (/)**] на основния екран на **Dreem POS**.  
Това отваря форма **Бази данни**.  

2) На първия екран се намират настройки за достъп до базата на **Dreem ERP**. Те са специфични и могат да бъдат локални или връзки за отдалечен достъп.  
Чрез бутони [**Напред**] или [**Отказ**] настройките могат да бъдат потвърдени или отхвърлени.  

3) Вторият екран съдържа опции за локални настройки.  
Тук се посочва път до локалната база **Dreem POS**, в която се съхраняват регистрираните продажби.  
Избира се **Склад**, от който ще се изписват продадените стоки.  
Определя се **Каса**, в която се регистрират всички движения на парични средства в брой - приемане на плащания в брой, служебно въвеждане и извеждане.  
Чрез избор на **Поделение** се указва с кой обект ще се обзавежда същият реквизит в генерираните документи.  

С отметка на **Предупреждение за издаване на фактура** се активира настройка, която извежда съобщение за оператора при приключване на продажба.  

С активиране на опцията **Предупреждение за наличен аванс** системата сигнализира за неусвоен аванс на клиента при приключване на продажба.

При поставена отметка за **Синхронизация при избор продукт без цена** системата автоматично ще синхронизира с **Dreem ERP** продуктите, ако операторът избере продукт без цена.   

## **Фискален принтер**

Връзката с фискален принтер зависи от фискалното устройство.  

> Системата позволя един ФП да се споделя от няколко терминала.  

При избор на падащия панел Сериен порт, системата се опитва да намери фискалното устройство, но това също зависи и от него. Някои принтери изискват да бъдат в режим Продажби, други имат специфична опция за връзка с PC, на трети пък им трябва драйвер за емулация на сериен порт и т.н.  

От форма Настройки - Фискален принтер (ФП) се избира типа на ФП и серийния порт, на който е закачено устройството.  Предварително това устройство трябва да бъде споделено от терминала, за който физически е закачен серийния порт. Това става с маркиране на отметка Споделяне. На другите терминали се настройва да използват мрежови ФП, като се указва връзка през терминала, на който ФП е закачен физически.

## **Баркод скенер**

Настройките на баркод скенера указват дали се използва клавиатурен скенер (в това число USB устройства) или сериен баркод скенер.  

За оптимална работа на клавиатурните устройства е желателно скенерът да се настрои да изпраща префиксен символ. По подразбиране се очаква той да е **~** (тилда). Задължително след баркода скенерът трябва да изпраща символ за нов ред.  

> За програмиране на скенери погледнете ръководството на производителя.   

