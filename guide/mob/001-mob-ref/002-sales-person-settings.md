```{only} html
[Нагоре](../000-index)
```

# **Мобилни търговци**

Конфигурация за мобилни търговци

## **Настройка на склад и каса**

Настройките на мобилен склад и каса се извършват през Dreem ERP и са закачени за потребителя.  
Мобилните търговци, които извършват директни продажби на клиенти на място, трябва да имат настройки за мобилен склад, мобилна каса и каса на подотчетно лице.  
Мобилният склад се зарежда предварително, в зависимост от това каква стока се качва в автомобила. По този начин мобилният търговец има постоянна информация за наличностите в неговия склад, когато извършва продажба. Това зареждане се извършва чрез приемо-предавателен протокол между складове.
Мобилната каса играе ролята на още един портфейл в организацията и е свързана с фискално устройство. При събиране на плащания от клиенти сумите влизат в мобилната каса на дилъра. При отчет се извършва прехвърляне на парични средства от портфейла на търговеца към портфейла на подотчетното лице. Касата на подотчетното лице не е свързана с фискално устройство. Използва за вътрешен отчет към главната каса, като за целта се извършва прехвърляне на средства между портфейли.  

![](902-sales-person-settings1.png){ class=align-center w=15cm }

## **Групи контрагенти**

Мобилните търговци обикновено обслужват определена група контрагенти и не е нужно при тях да се визуализират всички. Затова контрагентите могат предварително да бъдат разделени в групи. Тези групи могат да бъдат дефинирани по различни критерии: клиенти от определен район, клиенти по предварително дефиниран маршрут, клиенти от различен тип и големина и т.н.  
Групите се създават предварително през Dreem ERP и за закачат към определените мобилни търговци. Когато дилъра влезе в мобилната система, вижда само настроената група контрагенти, до която има достъп, заедно с техните документи и задължения.  

![](902-sales-person-settings2.png){ class=align-center w=15cm }

## **Групи продукти**

**Dreem Mobile** позволява оптимизиране на списъка с номенклатура **Продукти**. Това позволява за мобилните търговци да се визуализират единствено продуктите от избраната им група.  

За целта продуктите се организират по групи в [**Номенклатури » Потребителски дименсии**](../../erp/001-ref/001-nomenclatures/010-custom-dimensions.md). На следваща стъпка за всеки потребител се указва коя е избраната му група продукти.  

> По този начин могат да се разграничат отделни канали (напр. със специфични стоки) и избрани търговци да обслужват различните канали.  

![](902-sales-person-settings3.png){ class=align-center w=15cm }

