```{only} html
[Нагоре](../000-index)
```

# **Клиентски заявки**

Една от основните функции на **Dreem Mobile** е събирането на заявки на място при клиента. Въведените заявки се записват на момента в базата данни и обработката им може да бъде стартирана веднага.  

В заявките автоматично се прилагат цените от предварително зададена клиентска ценова листа за избрания контрагент. Системата ще вземе предвид активни промоции и отстъпки, ако има настроени такива.  

С цел планиране на логистиката и документацията при изпълнението на заявките системата изисква определени параметри при въвеждането им:  
   - *Място на доставка*   
   - *Дата на доставка*  
   - *Начин на плащане*  
   - *Издаване на фактура* и др.  
    
> Повечето от тези данни са свързани с клиента и могат да бъдат настроени предварително, така че да се попълват автоматично.    

## **Създаване на заявка**

Създаването на нова заявка може да бъде извършено през функционалност **Документи за заявка** или през **Заявки, продажби, задължения**.  

1. **Нова заявка през Документи за заявка** 

Избира се функция **Документи за заявка**, което отваря списък с всички заявки за текущия ден.  
Над списъка се визуализират опционални бутони:  

   - **Обнови** - Служи за опресняване на списъка с документи за заявка.  
   - **Филтър** - Отваря форма за избор на различни критерии (дати, статус, контрагент, състояние), по които списъкът се променя.  
   - **Редакция** - Отваря формата за редакция на предварително маркираната заявка и позволява промяна.  
   - **Нов** - Отваря нова форма с празни полета за въвеждане на заявка.   

   ![](902-sales-orders1.png){ class=align-center }

2. **Нова заявка през Заявки, продажби, задължения**

От основното меню избираме функция Заявки, продажби, задължения. Системата отваря списък с контрагенти за избор. Чрез бързия филтър или ръчно намираме желания контрагент, маркираме го и след това настискаме бутона Напред.  

Системата ще отвори екран с всички заявки, продажби и задължения само за избрания вече контрагент. Тези документи са разделени по списъци в три отделни панела (списъци).
Над всеки списък има падащ прозорец с поделенията на контрагента. Чрез този падащ прозорец можем да филтрираме документите по желано от нас поделение. Всеки документ може да бъде маркиран, отворен и разгледан, чрез бутона Отваряне.  

За да създадем нов документ за заявка, трябва да маркираме панела Заявки и да изберем бутона Нов.  
