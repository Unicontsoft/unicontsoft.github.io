```{only} html
[Нагоре](../000-index)
```

# **Основно меню**

След успешно влизане в системата се отваря [основното меню](001-main-menu.md). Чрез него се избира функционалност за реализиране на съответните операции в системата.  

> Видими са единствено функционалностите, до които текущият потребител има разрешен достъп.  

В горната част на екрана се визуализират версията на системата и някои опционални бутони.  
В долнача част е изведена информация за текущите база, потребител, дата и час.  

## **Опционални бутони**

- **Помощник**  
Използва се за активиране и деактивиране на помощник с инструкции за работа със системата.  
След активиране на помощната информация на екран се показват кратки обяснения за функционалности и бутони. Системата извежда информацията еднократно при всяка новоизбрана опция.  

- **Какво ново**  
Отваря екран с последно приложените промени в системата.  
При смяна на версията дава информация за всички функционалности, които са засегнати от промените.  

- **Профил**  
Отваря страница с основни данни за оператора и настройки за работа със системата. Дава достъп до настройка на връзката с фискално устройство.  

- **Изход**  
Излиза от сесията на текущия потребител на системата.  

## **Функционални бутони**

- **Валидиране на складов документ**  
Използва се за събиране на стоки в склада по клиентска заявка чрез баркод четец и валидиране на количества.  

- **Складови документи**  
Обработват се Приемо-предавателни протоколи между складове и Протоколи за инвентаризация на склад.  

- **Каталог продукти**  
Визуализира цялата номенклатура с продукти. Дава възможност за проверка на количества, корекции на баркодове, фасети и местоположение в склада.  

- **Заявки, продажби, задължения**  
Визуализират се всички **Заявки**, **Продажби** и задълженията на предварително избран контрагент от системата. Могат да бъдат въвеждани нови документи.  

- **Документи за заявка**  
Показва всички заявки за контрагентите, свързани със съответния търговец.  

- **Документи за продажба**  
Визуализират се всички продажби за контрагентите, свързани с текущия потребител на системата.  

- **Касови документи**  
Функционалност, чрез която се управляват касовите операции.  
Въвеждат се касови ордери, протоколи за прихващане, прехвърляне на средства между каси.  
Дава актуална наличност на текущата каса.  

- **Маршрути**  
Използва се за извършване на доставки по клиенти на вече валидирани документи за продажба.  
Функцията предлага опция за плащане на място по време на доставката и е свързана с касови операции.  

- **Работни процеси**  
Използва се за стартиране и приключване на дейности по работни карти. Тези дейности са предварително дефинирани по определен план и направление в бекофис системата **Dreem ERP**.  
