```{only} html
[Нагоре](000-index)
```

# Kомплектуване и разкомплектуване

- [Настройки](https://docs.unicontsoft.com/guide/erp/005-how-to/014-assembling.html#id1)  
- [Комплектуване](https://docs.unicontsoft.com/guide/erp/005-how-to/014-assembling.html#id2)  
- [Разкомплектуване](https://docs.unicontsoft.com/guide/erp/005-how-to/014-assembling.html#id3)  

Системата разполага с инструмент за комплектуване - обединяване на компоненти в единна стокова единица, и за разкомплектуване на продукт на съставните му части. Комплектуването и разкомплектуването се осъществяват на база настроени рецепти.  

## **Настройки**

За да функционира успешно генерацията на документи за комплектуване и разкомплектуване, са необходими отделни складови документи за тези операции. Настройката е достъпна от **Номенклатури || Типове документи**.   

При комплектуване се използват специално настроените складови документи **ППРК** - *Приходен протокол за комплектуване* и **РПРК** - *Разходен протокол за комплектуване*. Те трябва да бъдат със задължително дефинирана настройка в колона **Група: Комплектуване**.  

При разкомплектуване се използват настроените складови документи **ППР** - *Приходен протокол за разкомплектуване* и **РПР** - *Разходен протокол за разкомплектуване*. Те трябва да бъдат със задължително дефинирана настройка в колона **Група: Разкомплектуване**.  

> И за четирите типа документи е препоръчително поставяне на отметка в колона **Изисква контрагент Потребител на продукта**. Това автоматично ще обзаведе реквизит **Контрагент** в приходните и разходните протоколи за комплектуване и разкомплектуване.  

![](914-assembling1.png){ class=align-center w=15cm }

Следващата задължителна нстройка е добавяне на **Рецепта** за продукта, който ще обединява компоненти. Системата позволява въвеждане на няколко рецепти за продукт.  

Настройката е достъпна във форма за редакция на **Продукт/материал** от раздел **Списъци**. С десен бутон на мишката върху опция *Нова рецепта* се отваря форма за редакция **Производство и придобиване**. В поле **Име** може да се въведе наименование за рецептата и да се определи за какво количество в основна мярка от продукта се отнася.  

![](914-assembling2.png){ class=align-center w=15cm }

След потвърждаване на избора с бутон [**OK**] системата активира празен ред за добавяне на нов запис. Чрез него се въвежда списък на съставните компоненти с мерни единици и количества.  

> Ако сред компонентите има основен продукт, който формира голяма част от стойността на комплекта, той задължително се въвежда на 1. ред с нулева цена.    

![](914-assembling3.png){ class=align-center w=15cm }

За всички останали компоненти в колона **Цена** могат да бъдат попълнени единичните цени без ДДС, които системата предлага в **ППР** - *Приходен протокол за разкомплектуване*.  
Когато в рецептата липсва настройка за цени, колона **Цена** в ППР се попълва ръчно.  

## **Комплектуване**

При комплектуване се създава *Приходен протокол за комплектуване*. В документа се избира продукт с настроена рецепта, който ще обединява компоненти.  
Чрез вграден инструмент системата ще генерира свързан *Разходен протокол за комплектуване*. В документа автоматично ще се заредят настроените компоненти.  

Процесът по въвеждане на складов документ за комплектуване е следният:  

1) От **Търговска система || Складови документи** чрез десен бутон на мишката се избира **Нов документ** (клавишна комбинация Ctrl+N). Отваря се празна форма за въвеждане на нов складов документ.  

2)  В раздел **Основни** се въвеждат:  

    - **Док. тип** – Избира се тип на документа **ППРК** - *Приходен протокол за комплектуване*;    
    - **Док. дата** – поле за избор на дата, за която се извършва складовата операция;  
    - **Док. No** – поле с номер за документа;  
    Ако полето остане празно, системата ще генерира пореден номер за типа документ в текущия склад;  
    - **Склад** – поле за избор на склад, в който комплектът се заприходява;    
    - **МОЛ** – избира се материално отговорното лице за текущия склад;  
    Полето се обзавежда автоматично, ако складът има настроен МОЛ по подразбиране.  
    - **Поделение** - в полето може да се посочи поделение от предварително настроените в **Потребител на продукта**;  
    - **Съставил** - избира се персона, съставила документа;  
    Полето се обзавежда автоматично с настроените данни за текущия потребител на системата.  
    - **Контрагент** – в полето се избира **Потребител на продукта**;  
    При коректно направени настройки в **Типове документи** полето се обзавежда автоматично.   
    - **Продукт/материал** – въвежда се продукт, за който се отнася комплектуването;   
    - **Партида** - в тази колона могат да се избират партиди на продукти;  
    Ако се регистрират няколко партиди от един продукт, всяка от тях се въвежда на отделен ред.  
    - **Количество** – в колоната се въвеждат количествата по продукти;   
    - **Мярка** - колоната трябва да съдържа основните мерни единици за всеки един продукт;   
    - **Цена** - полето остава празно;  
    При валидиране на документа системата автоматично ще обзаведе цена и обща стойност.  
    Те се формират спрямо стойностите на свързания разходен складов документ (РПРК).  

3) **Генериране през рецепта** - Опцията активира помощник за генерация на свързани документи и е дстъпна от меню **Средства**.  
Чрез нея системата автоматично създава разходния складов документ с всички съставни части на комплекта.  

![](914-assembling4.png){ class=align-center w=15cm }

Системата обзавежда полетата в помощника с данни по подразбиране, които могат да се променят. За да се потвърди генерация на свързан *Разходен протокол за комплектуване*, на последна стъпка се поставя отметка при *Генериране на документи*. Бутон [**Генериране**] потвърждава действието.  

4) **Разходен протокол за комплектуване**  
...

Чрез бутон [**Приключен**] в лентата с инструменти документът се валидира.  

5) **Свързани документи** - при валидиране на складовия документ системата предлага автоматична генерация на счетоводно записване.   
Бутон **ОК** потвърждава избраните опции и валидира данните в документа. Наличностите в текущия склад ще бъдат актуализирани.  

## **Разкомплектуване**

