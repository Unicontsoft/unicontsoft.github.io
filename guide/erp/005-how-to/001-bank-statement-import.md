```{only} html
[Нагоре](000-index)
```

# **Импорт на банкови извлечения**

Чрез импорта на информация от банкови извлечения се подобрява точността на финансовите данни. Системата разполага със средство за автоматизирано прехвърляне на трансакции от банкови сметки и упражнява прецизен контрол по данъчни документи, товарителници, ППП.  

Системата обработва файлове в различни формати за интеграция с непрекъснато разширяващ се списъка от банки: ОББ, Уникредит, Алианц, Интернешънъл Асет Банк, Банка ДСК, Пощенска банка и други. 

## Настройки

За да използвате функцията за импорт, е необходимо да определите параметрите, при които системата ще оперира. Това може да направите от **Администрация » Настройки » Импорт на банкови извлечения**.   

![](901-bank-statement-import1.png){ class=align-center w=15cm }

-   *Импорт на банкови извлечения* - Указва позволение за импорт на банкови извлечения.  

-   *Начална дата* - Указва от коя дата се гледат вземания и задължения.  

-   *Сортиране по падеж* - Указва начин на сортиране по ‘падеж’ (ако не е избрано по ‘дата на издаване’).  

-   *Отместване спрямо дата на БИ* - Указва свързване на документи с дати преди/след датата на банковото извлечение.  

-   *Минимален остатък* - Указва минимален остатък за плащане, т.е. стойност, под която документите се прескачат.  

-   *Закриване на КИ* - Указва дали да се закриват кредитни известия.  

-   *Закриване на фактури* - Указва дали да се закриват документи от тип данъчни.  

-   *Компенсирано закриване* - Указва компенсирано закриване на фактури с кредитни известия, които са издадени или с падеж на плащане (според избраната опция за сортиране) на една дата. Компенсиращият документ може да не е посочен в банковото извлечение.  

-   *Лимитирано закриване на документи за покупка* - Указва по-консервативно закриване при плащания, инициирани от потребителя. В този случай се закриват само изброените в извлечението документи. Системата не ескалира закриване на повече документи, дори и да има остатъчна сума.  

-   *Лимитирано закриване на документи за продажба* - Указва по-консервативно закриване при плащания, инициирани от потребителя. В този случай се закриват само изброените в извлечението документи. Системата не ескалира закриване на повече документи, дори и да има остатъчна сума.  

-   *Разширено свързване на контрагенти* - Указва общо свързване на документи за контрагенти с еднакви идентификационни и данъчни номера.  

-    *Нов документ за всеки импорт* - Указва дали при всеки импорт се създава ново банково извлечение или се допълва текущото.  

Направените промени може да запишете чрез [**Ctrl+S**] или бутон [**Запис**] от лентата с инструменти.  

## Импорт на БИ

Ще откриете инструмента за импорт на БИ в **Търговска система » Банкови документи**, навигирайки се до меню **Средства**.  

![](901-bank-statement-import2.png){ class=align-center w=15cm }
 
Същинският импорт се извършва с избора на файл, получен от банката.  
В отворената форма за импорт са видими предварително настроените реквизити с условията на импорт.  

![](901-bank-statement-import3.png){ class=align-center }

Когато процесът е преминал успешно, на екран се извежда информативно съобщение за брой импортирани редове и документи.  

![](901-bank-statement-import4.png){ class=align-center }

Също така, системата предпазва от дублиране на документи, за което ще видите предупредително съобщение.  

Всички импортирани банкови извлечения са в състояние *Редакция*, докато не бъдат валидирани в системата с *Приключен*.  
 
![](901-bank-statement-import5.png){ class=align-center w=15cm }

С прочитането на файла системата търси съвпадение по IBAN, така че да свърже всяка трансакция с точния контрагент в базата и неплатените му документи. Когато не е открито съвпадение, записите за тези суми ще останат в редове без свързани документи и контрагенти. 

> В банковия документ системата автоматично свързва данъчни документи по номера, отговарящи на тези, цитирани като основание за превод.    
> Ако сумата на превода от контрагент надвишава неплатените остатъци по документи, системата добавя разликата като отделен ред в банковия документ. 

За улеснение, по подразбиране колона *Основание за плащане* се обзавежда с *Разходи за покупки* за операции тип *Разход* и с *Приходи от продажби* за тези от тип *Приход*. Основанията могат да бъдат редактирани. Спрямо тях системата ще приложи настройките от [**Автоматичен осчетоводител**](../001-ref/002-accounting/003-acc-wizard.md).   

![](901-bank-statement-import6.png){ class=align-center w=15cm }

Системата предлага функция за въвеждане на допълнителни редове в банковия документ след импорта на данни. Това става с десен бутон на мишката върху ред от документа и опция *Нов ред в импортирано БИ*. Новият ред е копие на посочения с десен бутон ред, но с нулеви стойности в полетата със суми.  

> В импортирано БИ не трябва се добавят ръчно нови редове, т.к. за тях ще липсва връзка с импортирания файл.  

![](901-bank-statement-import7.png){ class=align-center }

```{Tip}
За да имате видимост към изходните данни, извлечени от файла, може да изведете следните колони чрез Изглед на списък:  

- Контрагент от импортирано БИ;  
- IBAN на контрагент от импортирано БИ;  
- Сума на реда от импортирано БИ;  
- Забележка от импортирано БИ (основание на превода);  
- Банкова референция от импортирано БИ;  
- Операция от импортирано БИ (приход/разход);  
```
По-нататъшната обработка на документа може да продължи с редактиране и/или валидиране (*Приключен*).  
  
