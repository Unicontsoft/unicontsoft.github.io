```{only} html
[Нагоре](000-index)
```

# **Референтни номенклатури**

- [Въведение](#въведение)  
- [Нова референтна номенклатура](#нова-референтна-номенклатура)  
- [Реквизити](#реквизити)  

## **Въведение**

За работа с модул **Счетоводство** е необходимо конфигуриране на някои базови настройки. Голяма част от тях са системно въведени и се актуализират автоматично.   
Тези параметри са достъпни за настройка в **Номенклатури || Референтни номенклатури** и са разпределени в три секции: *Счетоводство*, *Интрастат* и *Дълготрайни активи*.   

## **Нова референтна номенклатура**

Процесът по добавяне на нова референтна номенклатура е следният:  

1) Избира се група функции **Номенклатури || Референтни номенклатури**.  
Нова референтна номенклатура се добавя чрез реда за нов запис, стоящ в началото на всеки списък.   

![](901-payroll-settings1.png){ class=align-center w=15cm }

2) **Дневници по ДДС** - Настройката на видове дневници по ДДС е системно въведена. Единствено поле **Предмет на сделката по подразбиране** е достъпно за редакция.   

3) **Колони на дневниците** - За добавяне на настройка за нова колона в дневниците по ДДС се попълват полета: **Код** - с номер на колоната на реда; **Дневник** - с избор от видове дневници по ДДС, **Колони на дневниците** - с наименование на колоната за съответния дневник.   

4) **Основания за прилагане** - Номенклатурата включва основанията, които се прилагат в документи за покупка и продажба.  

    При нова настройка се обзавеждат колони: **Код** - с комбиниран код, **Основания за прилагане**- с кратко наименование за избраното основание, **Дн. за покупки колона**/**Дн. за продажби колона** - с избор на колона от дневника, на която отговаря текущото основание, **Име при печат** - с наименование при печат за основанието на реда, **ДДС ставка** - с процент на ставката, **Визуализация** - с типа документи, в които се визуализира основанието, **Доставки по чл.163а или внос по чл.167а** - с код за вида на доставката, ако е по чл.163а или внос по чл.167а, **Данъчна група за ФУ** - с данъчната група при печат на фискални бонове.     

5) **Папки** - Номенклатурата включва списък с наименования на папки, към които могат да се разпределят счетоводните документи. Нова папка се добавя с обзавеждане на поле **Код** и въвеждане на наименование в **Папки**.  

6) **Категории на признаци** - Списъкът с категории на признаци е системно въведен. Модифицирането на номенклатурата не е разрешено.   

7) **Направления** - За добавяне на нова настройка задължително се попълва поле **Направления** с наименование. Поле **Код** се обзавежда по желание.   
Номенклатурата се прилага в документите за покупка.   

8) **Комбинирана номенклатура** - Номенклатурата включва добавяне на необходимите записи с кодове и наименования на стоки, публикуван от НАП.  
Нова настройка се въвежда с обзавеждане на полета: **Код** - с кода по КН, **Комбинирана номенклатура** - с описание на стоката, **СВФР** - с отметка за стоките с висок фискален риск.  

9) **Условия на доставка** - При добавяне на нова номенклатура в поле **Код** се въвежда кратък код на латиница, отговарящ на реквизит **Термин** на реда. В **Условия на доставка** се записва наименованието за вида на доставката. Поле **Термин** се обзавежда с възприетия термин за вида на доставката на английски.   

10) **Региони на потребление/произход** - Добавянето на нова номенклатура включва попълване на буквен код със съкращение в **Код** и име на региона на потребление или произход в **Региони на потребление/произход**.   

11) **Видове сделки** - За създаване на нова номенклатура се попълва наименование на сделката в поле **Видове сделки**.  
В полета **Код А** и **Код Б** се попълва комбинация на съответните кодове от **Класификатор на вида на сделката** (НСИ).    

12) **Групи ДА** - Номенклатуирата включва списък с групите дълготрайни активи. Групите са системно добавени и могат да бъдат редактирани.  

13) **Методи за амортизация** - Списъкът с методи за амортизация е системно въведен. Модифицирането на номенклатурата не е разрешено.    

14) **Коефициент на преоценка** - Нова номенклатура се добавя с попълване на поле **Година**, за която ще се отнася процентът на преоценка.
В поле **Процент** се въвежда процент на преоценка, който се отнася за годината на реда.   

15) **Категории по чл.55** - Номенклатурата включва списък с категориите данъчни амортизируеми активи по чл.55 (ЗКПО). 
Настройката е системна и позволява редактиране.     

16) **Запис** - Направените промени трябва да бъдат записани. Това става чрез клавишна комбинация [**Ctrl+S**] или от бутон [**Запис**] в лентата с инструменти.  

## **Реквизити**

- **Икона** - полето съдържа изображение със символ, който варира според състоянието на реда/настройката;  
- **Код** - в полето се попълва код в цифри, букви и/или други знаци;  
- **Допълнителен код** - полето може да се обзаведе с допълнителен код (превод) чрез десен бутон на реда и *Преведи*;   
- **Дневници по ДДС** - наименование на дневника по ДДС;  
- **Допълнително име** - полето може да се обзаведе с допълнително наименование (превод на различни езици) чрез десен бутон на реда и *Преведи*;   
- **Предмет на сделката по подразбиране** - указва наименование по подразбиране за предмет на сделката;  
- **Дневник** - падащ списък за избор от видове дневници по ДДС;  
- **Колони на дневниците** - поле с наименование на колона, участваща в избрания на реда вид дневник;  
- **Основания за прилагане** - наименования на основанията, които се прилагат в документи за покупка и продажба;  
- **Дн. за покупки колона** - отваря падащ списък за избор на колона от дневник за покупки, с която е свързано основанието на реда;  
- **Дн. за продажби колона** - отваря падащ списък за избор на колона от дневник за продажби, с която е свързано основанието на реда;  
- **Име при печат** - указва наименование при печат за основанието на реда;  
- **ДДС ставка** - указва процент на ДДС ставка за основанието на реда;  
- **Визуализация** - отваря падащ списък за избор на типа документ, в които се визуализира основанието;  
- **Доставки по чл.163а или внос по чл.167а** - указва кода по видове доставки по чл.163а или внос по чл.167а;   
- **Държава** - отваря падащ списък за избор на държава;  
- **Данъчна група за ФУ** - отваря списък за избор на данъчна група при печат на фискални бонове;  
- **Данъчна категория за EDI** - отваря падащ списък за избор на категория за EDI;  
- **Интрастат дневници и декларации** - указва дали основанието на реда се отнася до Интрастат дневници и декларации;  
- **Допълнително име при печат** - превод при печат за основанието на реда;  
- **Папки** - наименование на папка;  
- **Категории на признаци** - наименование на категория признаци;  
Настройката е системна и не е достъпна за редактиране.  
- **Направления** - наименование на направление;  
- **Комбинирана номенклатура** - описание на стоката по КН;  
- **СВФР** - указва стоки с висок фискален риск;  
- **Условия на доставка** - наименование на вид на доставката;  
- **Забележка** - кратко уточнение към условията на доставка;  
- **Термин** - ;  
- **Региони на потребление/произход** - име на региона на потребление или произход;  
- **Код А** - указва кода от колона А на *Класификатор на вида на сделката*;  
- **Код Б** - указва кода от колона Б на *Класификатор на вида на сделката*;  
- **Видове сделки** - наименование за вид на сделката;  
- **Групи ДА** - поле с наименование на група дълготрайни активи;  
- **Методи за амортизация** - наименование на метод за амортизация;  
- **Година** - в полето се въвежда година, за която се отнася процент на преоценка;  
- **Процент** - указва процент преоценка, който се отнася за годината на реда;  
- **Категории по чл.55** - име на категорията данъчни амортизируеми активи по чл.55 (ЗКПО);  
- **По подразбиране** - указва номенклатура на реда като основна настройка по подразбиране;   
- **Активен** - чрез поставяне/махане на отметка редът се настройва като активна/неактивна номенклатура;   
- **Потребител създаване** - информация за потребител, добавил текущия ред;  
- **Дата създаване** - дата и час на добавяне на текущия ред;  
- **Потребител последна модификация** - потребителско име на направилия последните корекции в данните на реда;  
- **Дата последна модификация** - информация за дата и час, когато са направени последните изменения в данните на текущия ред;  