```{only} html
[Нагоре](000-index)
```

# **Създаване на ДА**

- [Въведение](#въведение)   
- [Създаване на нов ДА](#създаване-на-нов-да)  
- [Реквизити](#реквизити)  
- [Свързани статии](#свързани-статии)

## **Въведение**  

Системата поддържа функционалност, която позволява ефективното управление на ДА на организацията. Чрез **Номенклатури || Дълготрайни активи** може да заведете всички ДА в системата и да генерирате данъчен и счетоводен амортизационен план за всеки от тях.  
Амортизациите на ДА могат да бъдат осчетоводени автоматично чрез инструмент за генерация.  

За въвеждането на дълготрайни активи трябва предварително да са настроени групите ДА, с които ще работите, от **Номенклатури || Референтни номенклатури || Дълготрайни активи: Групи ДА**.  

## **Създаване на нов ДА**

Процесът по създаване на нов дълготраен актив е следният:  

1) В меню **Номенклатури || Дълготрайни активи** чрез десен бутон на мишката (Ctrl+N)  и **Нов ДА** се отваря форма за въвеждане на нов актив. Задължителните реквизити са маркирани с червен символ.   

2) Всички реквизити в раздел **Основни** се попълват, т.к. полетата са задължителни:  
- **Код** - По желание в полето се попълва код на ДА.  
- **Име** – В полето се въвежда избраното наименование на ДА.  
- **Счет. група** - От падащия списък се избира счетоводната група, към която се отнася ДА.
- **Категория по чл. 55** - В полето се избира категорията по чл. 55, в която попада ДА.   
- **Датата на придобиване** – Въвежда се датата на придобиване на актива, което обикновено съвпада с дата на фактурата за покупка.  
- **Стойност на придобиване** – В полето се посочва стойност на придобиване - амортизируемата стойност на ДА.  
- **Дата на въвеждане** - Попълва се дата на въвеждане на ДА в експлоатация. На база тази дата се определя от кой месец да започне начислението на счетоводните амортизации.  

![](904-assets1.png){ class=align-center w=15cm }

3) Полетата от раздел **Допълнителни**, включващи дата и обстоятелства на счетоводно отписване, се попълват единствено при продажба на ДА, бракуване или друго подобно действие.  
 
История на актива се въвежда, ако завеждате активи, които са закупени преди време и амортизацията им трябва да се продължи. Такива са например активите, които се прехвърлят от предишни програми.  
По подразбиране системата обзавежда с нулеви стойности начислените данъчна и счетоводна амортизация.   

Полетата, свързани с местоположение на ДА - **Поделение**, **Персона** и **Описание**, не са задължителни. Използват се за отбелязване на детайли относно физическото местоположение на актива.  

![](904-assets2.png){ class=align-center w=15cm }

В секция **Данъчен амортизационен план** полетата са заключени за корекции. Могат да бъдат попълнени реквизитите в секция **Счетоводен амортизационен план**, като част от тях са задължителни.  
Такива са:  
- **Начало начисление** - В полето се въвежда от кой месец да започне начислението на счетоводните амортизации. Датата трябва да бъде първият ден от месеца, следващ месеца на въвеждане на ДА.  
- **Отчетна стойност** - В общия случай това е стойността на придобиване на ДА.    
- **Остатъчна стойност (неамортизируема)** - Системата прави калкулация и автоматично попълва полето. Информацията се зползва в счетоводния амортизационен план.  

4) От раздел **Списъци** задължително трябва да се обзаведат **Данъчни амортизационни норми** и **Счетоводни амортизационни норми**. Чрез тези настройки се дефинира срок на амортизация и амортизационната норма на съответния актив.  

    Това става чрез бутон **Генериране** от лентата с инструменти, който отваря форма с настройки.  
    В нея се попълват:   
    - **Метод на аморт.** – избира се метод, по който се амортизира ДА;  
    - **Период на експл**. – попълва се предполагаемият срок за практическо използване на актива (в месеци);  
    - **Аморт. норма** – съотношение между амортизационната сума, приета за сто, и полезния срок за ползване на актива в брой години.  

![](904-assets3.png){ class=align-center w=15cm }

> Достатъчно е да се попълни само едно от двете - или период на експлоатация, или амортизационна норма. 
    
За потвърждаване на избора се използва бутон [OK], с което системата генерира **Данъчен амортизационен план** и **Счетоводен амортизационен план**.  

Секции **Консервации** и **Подобрения** се използват съответно при временно преустановено използване на актива или при направени подобрения на ДА.  

Справките в секции **Данъчен амортизационен план** и **Счетоводен амортизационен план** се генерират от системата, след като се настроят амортизационен период/норма и метод на амортизация.  
При редактиране на настройките за метод и период/норма, системата актуализира амортизационните планове спрямо направените промени.  

5) Направените промени се запазват и се излиза от формата с бутон [**Запис и изход**].   

## **Реквизити**

1) В раздел **Основни**:  
   - **Код** – в полето се попълва код в цифри, букви и/или други знаци;  
   Системата автоматично обзавежда полето с пореден номер, ако бъде оставено празно.  
   - **Активен** - чрез поставяне/махане на отметка ДА се маркира като активна или неактивна номенклатура;  
   - **Име** – попълва се желаното наименование (задължителен реквизит);  
   - **Счет. група** - падащ списък за избор на счетоводна група на ДА;  
   Счетоводните групи трябва да са предварително въведени в **Номенклатури || Референтни номенклатури**.  
   - **Категория по чл. 55** - падащ списък за избор на категория на ДА;    
   Категориите по чл. 55 са предварително въведени в **Номенклатури || Референтни номенклатури**.  
   - **Датата на придобиване** – поле с дата на придобиване на ДА;   
   - **Стойност на придобиване** – поле със стойност на придобиване на ДА (Амортизируема стойност);  
   - **Дата на въвеждане** - попълва се дата на въвеждане на ДА в експлоатация;  

2) В раздел **Допълнителни**:  
   **Реквизити: Дименсии**  
   - **Група** - В тази секция се визуализират отделни полета за всички предварително дефинирани потребителски дименсии за продукти. Настройват се по желание, като се избират всички дименсии (категории), към които принадлежи ДА.  
   Използват се за групиране на списък с ДА (продукти).  
   Реквизитите с дименсии са променливи, като зависят от индивидуалните настройки в базата. Достъпни за настройка са предварително настроените списъци с дименсии за продукти, създадени от **Номенклатури || Потребителски дименсии**.  

   **Реквизити: Основни**  
   - **Дата на счетоводно отписване** – полето се попълва с дата, на която активът е отписан поради продажба, бракуване или друго;  
   - **Обстоятелства за счетоводно отписване** – в полето се попълват обстоятелства за счетоводно отписване, които ще се отпечатат в амортизационен план.  

   **Реквизити: История на актива**  
   - **Начислена данъчна амортизация** - попълва се, когато има начислени данъчни амортизации преди активът да е въведен в системата. Използва се при изчисляване на амортизационен план.  
   - **Начислена счетоводна амортизация** – използва се при изчисляване на амортизационен план, когато активът има начислени счетоводни амортизации преди завеждането му в системата;  
   - **Крайна дата на предишни амортизации** - попълва се крайната дата на начислените амортизации;  Използва се при изчисляване на амортизационен план;  
   Ако полето остане празно или датата е по-малка от *Начало на начисление*, стойностите се интерпретират като начална амортизация.  

   **Реквизити: Местоположение**  
   - **Поделение** - падащ списък за избор на поделение от настроените за **Потребител на продукта**;  
   Указва поделение, в което се води ДА.  
   - **Персона** - списък за избор на служител от настроените за **Потребител на продукта**;  
   Указва лицето, на което се води ДА.  
   - **Описание** - поле за въвеждане на свободен текст с пояснение;  
   Използва се за допълнителни подробности относно местоположението на актива.  

   **Реквизити: Данъчен амортизационен план** 
   - **Начало на начисление** - показва от кой месец да започне начислението на данъчните амортизации. Използва се при изчисляване на данъчен амортизационен план.  
   - **Дата на данъчно амортизиране** - изчислява се от системата и служи за попълване на съответната информация в амортизационните планове.  
   - **Данъчна амортизируема стойност** - информацията се използва при изчисляване на данъчен амортизационен план.  
   
   **Реквизити: Счетоводен амортизационен план**  
   - **Начало начисление** - определя от кой месец да започне начислението на счетоводните амортизации (първият ден от месеца, следващ месеца на въвеждане на актива);  
   - **Дата на счетоводно амортизиране** - полето се изчислява от системата и е заключено за редакция;  
   Използва се за справочна информация.   
   - **Отчетна стойност** - в общия случай това е стойността на придобиване на ДА;  
   Използва се при изчисляване на счетоводен амортизационен план.  
   - **Остатъчна стойност (неамортизируема)** - изчислява се от системата;  
   Използва се при изчисляване на счетоводен амортизационен план.  

3) В раздел **Списъци**:  
   **Списъци**  
   - **Данъчни амортизационни норми** и **Счетоводни амортизационни норми** - Амортизационните норми се въвеждат чрез бутон *Генериране* в лентата с интсрументи.  
   Той активира форма с реквизити за настройка:  
        - *Метод на аморт.* - поле с падащ списък за избор от настроените методи на амортизация;  
        - *Период на експл.* - поле за въвеждане на период на експлоатация в месеци;  
        - *Амортизационна норма* - поле с настройка за амортизационна норма в %;    
   - **Консервации** - Период на консервация се настройва, като се въведе начална и крайна дата на извеждане от експлоатация. В поле *Обстоятелства* може да бъде добавен коментар с обстоятелствата, налагащи консерващията.  
   - **Подобрения** - В поле *Стойност* се посочва сумата на извършените разходи за подобрения. В поле *Дата на извършване* се посочва датата на подобрението.  
   - **Данъчен амортизационен план** - Системата генерира данъчен амортизационен план за текущия ДА;  
   - **Счетоводен амортизационен план** - Системата генерира счетоводен амортизационен план за текущия ДА.  

## **Свързани статии**
 
[Дълготрайни активи](../../005-how-to/010-fixed-assets.md)