```{only} html
[Нагоре](000-index)
```

# **Маршрути**

- [Въведение](#въведение)
- [Създаване на нов маршрут](#създаване-на-нов-маршрут)   
- [Реквизити](#реквизити)
- [Свързани статии](#свързани-статии)  

## **Въведение**

**Маршрути** е номенклатура за групиране на няколко контрагента в маршрутен лист по определени критерии - дата на доставка, общ маршрут при доставка и т.н.  
При разпечатване на маршрутен лист са видими и стари, и настоящи задължения на контрагентите от текущата доставка. Данните са групирани по контрагенти и обекти.  
Служителят, изпълняващ маршрута, може да попълни данни за получените суми и забележки към участващите документи.

## **Създаване на нов маршрут**  

1) За създаване на нов маршрут се отваря група функции **Номенклатури » Маршрути**. С десен бутон на мишката върху списъка със записи се избира **Нов маршрут**. Системата отваря празна форма за въвеждане на данни.  

![](909-dealer-routes1.png){ class=align-center w=15cm }

2) Поле **Код** се попълва по желание. Задължително за попълване е полето **Име** с избрано наименование за маршрута.  
Системата автоматично е маркирала текущия маршрут с **Активен**.  

   От реда за добавяне на нов запис се въвежда списък с всички контрагенти, включени в маршрута. За целта се използва поле **Контрагент**.  
   Когато доставките се извършват по обекти, се обзавежда и поле **Обект**.  

> Системата прилага настроените адреси на избраните обекти. Ако липсват, предлага настройката за **Адреси на доставка** от раздел **Списъци** на форма **Контрагент**.  

3) Въведените данни трябва да бъдат записани без излизане от формата. Това може да бъде постигнато чрез клавишна комбинация [**Ctrl+S**] или от меню **1.Номенклатура » Запис**.  

4) **Преглед и печат** на маршрутния лист се прави от бутона в лентата с инструменти. Той показва справка за вземанията от клиенти, документи и обекти с адреси на доставка. Различен период на справката може да зададем от филтър формата, която се извежда най-лесно чрез щрак с мишката в жълтото поле.

![](909-dealer-routes2.png){ class=align-center w=15cm }

5) С бутон [**Запис и изход**] от лентата с инструменти формата **Маршрут** се затваря, като промените са предварително записани. 

## **Реквизити**

1) В раздел **Основни**:  
   - **Код** – в полето се попълва код в цифри, букви и/или други знаци;  
   Ако бъде оставено празно, системата автоматично обзавежда полето с пореден номер.  
   - **Активен** - чрез поставяне/махане на отметка маршрутът се маркира като активна или неактивна номенклатура;  
   - **Име** – попълва се наименование за маршрутния лист;  

   От реда за нов запис се обзавежда списък с контрагентите, участващи в маршрута. Колоните, които съдържа, са:  
   - **No.** - пореден номер на запис по реда на въвеждане;  
   - **Контрагент** – в полето се отваря форма за избор **Контрагенти**;  
   - **Обект** - поле за избор от списък с настроените за контрагента обекти;  
   - **Адрес** - полето се обзавежда с настроения адрес за обекта;  
   Ако за обекта липсва такава, системата прилага настройката по подразбиране от **Списъци » Адреси на доставка** на контрагент.    
   - **Потребител създаване** - информация за потребител, добавил текущия ред в документа;  
   - **Дата създаване** - дата и час на добавяне на текущия ред;  
   - **Потребител последна модификация** - потребителско име на направилия последните корекции в данните на реда;  
   - **Дата последна модификация** - информация за дата и час, когато са направени последните изменения в данните на текущия ред;  

2) Раздел **Допълнителни**:  
   **Реквизити: Основни**  
   - **Шаблон за печат** - отваря падащ списък за избор на шаблон при отпечатване на маршрутния лист;  
   Текстовете на шаблони трябва да бъдат въведени предварително от **Номенклатури » Референтни номенклатури » Текстови шаблони**.  

## **Свързани статии**  

[Референтни номенклатури](001-ref-nomenclatures.md)  
[Контрагенти](002-contragents.md)  
[Създаване на документ за продажба](../../002-docs/002-trade-system/001-orders-sales-purchase-documents/003-create-sales-document.md)  