```{only} html
[Нагоре](000-index)
```

# **Трансфер между складове**

- [Въведение](#въведение)  
- [Създаване на документи за трансфер между складове](#създаване-на-документи-за-трансфер-между-складове)  
- [Свързани статии](#свързани-статии)  

## **Въведение**

Всяко движение на материали, стоки и продукция от един склад/обект към друг, трябва да бъде отразено в системата. Тази операция оказва влияние на складовите наличности едновременно в няколко склада. В тази връзка в съответните складове се създават два типа складови документи – предавателен и приемателен протокол. Във всеки от тях системата автоматично попълва среднопретеглената цена от предаващия склад. 

## **Създаване на документи за трансфер между складове**

Процесът по въвеждане на **Предавателен протокол** и **Приемателен протокол** е следният:

1) От **Търговска система || Складови документи** чрез десен бутон на мишката се избира **Нов документ**. Отваря се форма за въвеждане и редакция на складов документ. 

2)  В раздел **Основни** се въвеждат следните реквизити:  

    - **Док. тип** – В полето се избира тип на документа **Пред**–*Предавателен протокол (между складове)*.  
    - **Док. дата** – Това е поле за избор на дата, за която количествата на продуктите трябва да се намалят от наличността на текущия склад.  
    - **Док. No** – Полето може да остане празно и системата ще генерира пореден номер за типа документ в текущия склад.  
    - **Склад** – От полето се избира склад, от който излизат материалите, стоките и/или продукцията.  
    - **МОЛ** – Реквизит за избор на материално отговорното лице за текущия склад. Полето се обзавежда автоматично, ако складът има настроен МОЛ по подразбиране.  
    - **Поделение** - В полето може да се посочи обект от настроените в контрагент **Потребител на продукта**.  
    - **Съставил** - Избира се персона, която съставя документа. Полето се обзавежда автоматично с настроените данни за текущия потребител в системата.  
    - **Контрагент** – Данните за контрагент се обзавеждат автоматично при избиране на тип документ **Пред**–*Предавателен протокол (между складове)*.   

    ![](903-transfer1.png){ class=align-center w=15cm }

3) На реда за добавяне на нов запис от поле **Продукт/материал** се въвежда списък с продуктите, които се прехвърлят между складове.  
 
    За трансфер на избрани партиди се използват полетата в колона **Партида**. От тях се отваря форма със списък на наличните партиди за продукт на реда. Ако се прави трансфер на няколко партиди от един продукт, всяка от тях се въвежда на отделен ред.  

    Количествата на продуктите, които се прехвърлят, се въвеждат в **Количество**.   
    Поле **Мярка** се обзавежда с настроената за всеки продукт основна мерна единица.  

3) Чрез бутон [**Приключен**] в лентата с инструменти документът се валидира. С това се отваря форма за генериране **Свързани документи**.    

4) На тази стъпка системата дава възможност за автоматично създаване на счетоводно записване и свързан **Приемателен протокол (между складове)**.  
Във форма **Свързани документи** са достъпни следните опции:  

- **Генериране на Счетоводно записване** – при поставянето на отметка системата ще генерира свързан счетоводен документ;  
За да се обзаведе коректно счетоводната статия, **Автоматичен счетоводител** трябва да е предварително настроен.  
    - *Една статия* - при избор на тази опция системата създава счетоводен документ с една статия, включваща продуктите (признаците) в общ списък;  
    - *Ред-статия* - с тази опция системата генерира счетоводен документ с множество статии - за всеки продукт от протокола се създава отделна счетоводна статия;   
    - *Приключителна статия* - при тази опция, след избор на приключителна сметка и по желание *Признак*, системата ще генерира и приключителна статия в счетоводния документ;  
    - *Приключване* - при поставена отметка системата генерира счетоводния документ и автоматично го приключва;  
    Ако не бъде поставена отметка, системата генерира счетоводен документ, който остава в състояние на редакция.  

- **Прием в** - за да се генерира автоматично **Приемателен протокол (между складове)**, трябва да се постави отметка и от падащото меню да се избере склад, приемащ продуктите;  
    - *За дата* - поле за избор на дата, с която ще се генерира свързаният приемателен протокол;  
    Това е датата, на която продуктите физически са пристигнали в приемащия склад.
    - *Поделение* - в това поле може да се избере поделение от настроените в **Потребител на продукта**, с което ще се обзаведе приемателният протокол;  
    - *Приключване* - при поставена отметка системата генерира **Приемателен протокол (между складове)** и автоматично го приключва;  
    Ако не бъде поставена отметка, системата генерира свързания документ, който остава в състояние на редакция.

- **Печат** и **Преглед** - опциите се активират чрез поставяне на отметка и позволяват преглед на документите на екран или директното им отпечатване (след избор на шаблон);   

    ![](903-transfer2.png){ class=align-center }

5) Бутон **ОК** потвърждава избраните опции и валидира данните от двата протокола. Наличностите в участващите складове ще бъдат актуализирани. За склада, посочен в **Предавателен протокол (между складове)**, количествата по продукти са вече намалени. Същите количества са вече добавени към наличностите в склада, избран като приемащ.   

## **Свързани статии**

[Създаване на складов документ](001-warehouse.md)