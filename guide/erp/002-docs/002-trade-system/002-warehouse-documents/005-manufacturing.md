```{only} html
[Нагоре](../000-index)
```

# **Производство**

- [Въведение](#въведение)  
- [Настройки](#настройки)
- [Създаване на Протокол за производство](#създаване-на-протокол-за-производство)  
- [Свързани статии](#свързани-статии)

## **Въведение**

**Dreem ERP** разполага с механизъм за управление на производствените процеси чрез генерация на специфични складови документи:  

- **Искания за отпускане на материални запаси (ИОМЗ)**  
Те регистрират разхода на суровини по складове. С това се осигурява проследимост на вложените материали, себестойност, партиди, срокове на годност, складове, оператори и др.  

> ИОМЗ е разходен тип складов документ и след валидиране автоматично се обзавежда с единични среднопретеглени цени и обща стойност.  

- **Протоколи/актове за прозиводство на готова продуктция ( ППроизв/ АГП)**  
Те регистрират резултата от производството.  
С това системата поддържа актуални складовите наличности с изработени полуфабрикати и готова продукция.   

> Протоколите/актовете за прозиводство са строго свързани с генерираните към тях искания за отпускане на МЗ. След валидиране се обзавеждат с цените от ИОМЗ.  

## **Настройки**

Във връзка с производството са необходими някои настройки на продуктите, които ще участват - материали, полуфабрикати и готова продукция.  

1) **Складове по подразбиране** - Складове по подразбиране може да се дефинират за всички материали и продукти, участващи в процесите на производство. Настройката се използва от помощника за генериране на ИОМЗ към протоколите за производство.  

   Настройката на реквизит **Склад** е достъпна в панел **Основни** от формата за редакция на продукт.  

![](905-manufacturing1.png){ class=align-center w=15cm }

2) **Рецепти** - Настройката се използва за генериране на списък със суровини в ИОМЗ към протоколите за производство.  

   > Системата позволява добавяне на множество рецепти за един продукт.  

   Настройката е достъпна от форма за редакция на избрания продукт в раздел **Списъци » Производство и придобиване**. За добавяне на първа рецепта в продукта се избира опцията *(Нова рецепта)*. Това отваря форма за редакция **Производство и придобиване**.  

![](905-manufacturing2.png){ class=align-center w=15cm }

- **Секция Основни** - Избира се наименование за рецептата и се попълва в поле **Име**.  
В поле **За количество** задължително се въвежда брой единици в основна мярка на продукта, за които се отнася текущата рецепта.  

   Чрез опцията **Активна** настройката с текуща рецепта се активира/деактивира.  

   При настроени няколко рецепти една от тях може да бъде маркирана с **Подразбиране**, така че системата да я третира като предпочитана.  

- **Секция Нормативно време** - Чрез реквизити **Подготовка** и **Производство** може да бъде дефинирана продължителност в минути/часове за всеки от процесите.   

- **OK** - Направените модификации трябва да бъдат потвърдени с бутон [**OK**].  
С това системата затваря формата за редакция.    
Вдясно на екран се активира нов ред за добавяне на записи.  

- **Съставки** - От поле **Продукт/материал** се избират необходимите продукти за изпълнение на рецептата. За всяка от съставките се попълват мерни единици и количества по рецепта.  

![](905-manufacturing3.png){ class=align-center w=15cm }

- **Себестойност** - Колоните **Цена**, **ПДЦ** (Последна доставна цена без ДДС) и **СПЦ** (Среднопретеглена цена в склада) се обзавеждат от системата. По желание се маркира един, няколко или всички редове от списъка и с десен бутон на мишката се избира **Актуализация цени на съставки на рецепта**.  

> В тотали на формата (долу вдясно) се визуализират стойности за единица основна мярка и общо за количеството по рецепта.  

- **Склад и тип документ за Генериране през рецепта** - Настройките в полета **Склад** и **Тип док.** определят генерацията на разходни складови документи към протоколите за производство.  

За всяка съставка може да бъде дефиниран склад, в който автоматично се регистрира разходът за продукта при производство.  

От поле **Тип док.** се избира вид на разходния складовия документ със съставки, който системата ще създаде автоматично в избрания склад при производство.  

3) **Запис и изход** - Промените могат да бъдат записани с клавишна комбинация [**Ctrl + S**] или от меню **Номенклатурa » Запис**. 

## **Създаване на Протокол за производство**

Протоколът за производство е документът, отразяващ движението в склада за прием на готова продукция.  
С неговото валидиране се потвърждава приключването на производственото задание.  

Процесът по въвеждане на **Протокол за производство** е следният:  

1) От **Търговска система » Складови документи** чрез десен бутон на мишката се избира **Нов документ**. Отваря се форма за въвеждане и редакция на складов документ.  

2) В раздел **Основни** се въвеждат следните реквизити:   
   - **Док. тип** – В полето се избира тип на документа **ППроизв_ПФ**-*Протокол за производство на ПФ*.  
   - **Док. дата** – Това е поле за избор на дата, за която количествата на продуктите трябва да се намалят от наличността на текущия склад.  
   - **Док. No** – Полето може да остане празно и системата ще генерира пореден номер за типа документ в текущия склад.  
   - **Склад** – От полето се избира склад, в който да се заприходи произведеният полуфабрикат.  
   - **МОЛ** – Реквизит за избор на материално отговорното лице за текущия склад. Полето се обзавежда автоматично, ако складът има настроен МОЛ по подразбиране.  
   - **Поделение** - В полето може да се посочи обект от настроените за контрагент **Потребител на продукта**.  
   - **Съставил** - Избира се персона, която съставя документа. Полето се обзавежда автоматично с настроените данни за текущия потребител в системата.  
   - **Контрагент** – Данните за контрагент се обзавеждат автоматично при избиране на тип документ **ППроизв_ПФ**-*Протокол за производство на ПФ*.  

![](905-manufacturing4.png){ class=align-center w=15cm }

3) От реда за добавяне на нов запис в поле **Продукт/материал** се избират полуфабрикатите, които се произвеждат.  

   В полета **Партида** и **Срок на годност на партида** се попълва съответната информация за партида на полуфабриката и срока на годност.  

   Задължително в поле **Количество** се посочва колко от полуфабриката се произвежда в мерната единица, избраната от поле **Мярка**.  

4) **Запис** - Въведените до момента данни се записват чрез клавишна комбинация [**Ctrl+S**] или от меню **Документ » Запис**.  

> Протоколът за производство не се валидира на този етап.  
Документът се приключва след генериране на **ИОМЗ**-*Искане за отпускане на МЗ* и потвърждаване на вложените суровини.  

5) **Генериране на ИОМЗ** - Системата създава автоматично исканията за отпускане на материални запаси чрез вграден инструмент. Той е достъпен от:   
    - Форма за генерация на **ППроизв_ПФ** в меню **Средства » Генериране през рецепта**;  
    - Списък със складови документи чрез десен бутон върху **ППроизв_ПФ** и избор на **Други средства » Генериране през рецепта**;  

![](905-manufacturing5.png){ class=align-center w=15cm }

6) Отваря се помощник за създаване на **ИОМЗ**. Той дава възможност за управление на генерацията и за автоматично попълване на избрани реквизити на документи.  

![](905-manufacturing6.png){ class=align-center }

- **Док. тип** - От полето за този реквизит се избира желаният тип разходен складов документ, с който системата да изпише от склада суровините от рецептата на полуфабриката.  
- **Док. дата** - С избраната в полето дата ще се генерира разходният складов документ.  
- **Реквизити** - Обзавеждането на това поле определя вида на генерацията. Възможните варианти са:  
    - *По текущи реквизити* - При избор на тази опция системата ще вземе предвид текущо попълнените в помощника реквизити на документите.  
    - *Склад и тип документ от рецепта* - При тази опция генерацията взема предвид настроените за всяка суровина склад на изписване и тип складов документ от рецептата на полуфабриката.  
- **Склад** - Реквизитът определя за кой склад се генерира разходният документ със суровини.  
Полето може да бъде обзаведено различно според избрания вид на генерацията:  
    - При избрана генерация *По текущи реквизити* в полето ръчно може да бъде избран определен склад. При това положение системата ще генерира общ разходен документ за този склад с всички суровини.  
    Ако за суровините имат настроени и се използват различни складове по подразбиране, в полето може да се избере *(Складове по подразбиране)*. В този случай системата ще генерира отделни разходни складови документи, като разпредели суровините за всеки склад.  
    - При генерация *Склад и тип документ от рецепта* реквизитът не се обзавежда. Системата генерира складов документ спрямо настройките в рецептата на полуфабриката.  
- **МОЛ** - Полето може да бъде обзаведено ръчно с избрана за МОЛ персона. Системата взема предвид този реквизит при генерация по текущи реквизити.  
- **Поделение** - Полето може да бъде обзаведено ръчно с избран обект. Системата взема предвид този реквизит при генерация по текущи реквизити.  
- **Съставил** - Полето може да бъде обзаведено ръчно с избран случител, съставил документа. Системата взема предвид този реквизит при генерация по текущи реквизити.  
- **Приключен** - С поставянето/махането на отметка се избира дали системата автоматично да приключи разходния складов документ.  
- **Генериране на док. за прогнозна себест.** - .  
- **Генериране на док. за излишък при недостиг** - С поставянето/махането на отметка се избира дали системата автоматично да създаде документ **ИЗЛИШЪК** с количествата от суровините в недостиг за изпълнение на рецептата.  
- **Генериране по един документ на склад** - .  


7) **Напред** - Към следваща стъпка от генерацията на ИОМЗ се преминава с бутон [**Напред**].  
Системата информира какви документи е в готовност да създаде. Действието може да бъде потвърдено с поставяне на отметка при **Генериране на документи** и бутон [**Генериране**].  

> Генерирането на документи не може да бъде отменено след приключване на помощника.  

![](905-manufacturing7.png){ class=align-center }

Системата съобщава за успешно генериран/и документ/и. Помощникът може да бъде затворен с бутон [**Изход**] или от [**x**]  

8) **ИОМЗ** - Новосъздаденият документ **ИОМЗ** е достъпен от списък с документи или от раздел **Връзки с документи** на протокола за производство.  

![](905-manufacturing8.png){ class=align-center w=15cm }

Реквизитите в **ИОМЗ** са обзаведени автоматично, като системата позволява да бъдат редактирани при необходимост.  

![](905-manufacturing9.png){ class=align-center w=15cm }

9) **Приключен** - Искането за отпускане на МЗ трябва да бъде валидирано от бутон [**Приключен**].  
На тази стъпка системата дава възможност за автоматично създаване на счетоводно записване. Във форма **Свързани документи** са достъпни следните опции:  

- **Генериране на Счетоводно записване** – при поставянето на отметка системата ще генерира свързан счетоводен документ;  
За да се обзаведе коректно счетоводната статия, **Автоматичен счетоводител** трябва да е предварително настроен.  
    - *Една статия* - при избор на тази опция системата създава счетоводен документ с една статия, включваща суровините (признаците) в общ списък;  
    - *Ред-статия* - с тази опция системата генерира счетоводен документ с множество статии - за всяка суровина от протокола се създава отделна счетоводна статия;   
    - *Приключителна статия* - при тази опция, след избор на приключителна сметка и по желание *Признак*, системата ще генерира и приключителна статия в счетоводния документ;  
    - *Приключване* - при поставена отметка системата генерира счетоводния документ и автоматично го приключва;  
    Ако не бъде поставена отметка, системата генерира счетоводен документ, който остава в състояние на редакция.  

- **Печат** и **Преглед** - опциите се активират чрез поставяне на отметка и позволяват преглед на документите на екран или директното им отпечатване (след избор на шаблон);   

![](905-manufacturing10.png){ class=align-center }

Бутон **ОК** потвърждава избраните опции и валидира данните. С това участващите в документа суровини се изписват от съответния склад.  
Разходният складов документ автоматично се обзавежда с единични среднопретеглени цени и обща стойност.  

> Приключването на документи се повтаря за всички свързани **ИОМЗ**.  

10) **ППроизв** - За да бъде завършен производственият процес, **Протокол за производство** трябва да бъде валидиран от бутон [**Приключен**]. На тази стъпка системата дава възможност за неговото автоматично осчетоводяване.  

    Отваря се форма **Свързани документи**. В нея отново са достъпни стандартните за складов документ опции за генерация документи.    

![](905-manufacturing11.png){ class=align-center }

С бутон **ОК** избраните опции се потвърждават и данните се валидират. С това готовата продукция се заприходява в съответния склад.  
Протоколът автоматично се обзавежда с цени спрямо стойностите в ИОМЗ.  

## **Свързани статии**

[Продукти и материали](../001-ref/001-nomenclatures/003-items.md)  
[Типове документи](../001-ref/001-nomenclatures/014-doc-types.md)  
[Автоматичен осчетоводител](../001-ref/002-accounting/003-acc-wizard.md)  
[Производство с полуфабрикати](../../../005-how-to/017-manufacturing.md)  