```{only} html
[Нагоре](000-index)
```

# **Куриерски товарителници**

- [Въведение](https://docs.unicontsoft.com/guide/erp/002-docs/002-trade-system/001-orders-sales-purchase-documents/010-courier-bills-of-lading.html#id2)
- [Създаване на куриерски товарителници](https://docs.unicontsoft.com/guide/erp/002-docs/002-trade-system/001-orders-sales-purchase-documents/010-courier-bills-of-lading.html#id3)  
- [Реквизити](https://docs.unicontsoft.com/guide/erp/002-docs/002-trade-system/001-orders-sales-purchase-documents/010-courier-bills-of-lading.html#id4)   
- [Свързани статии](https://docs.unicontsoft.com/guide/erp/002-docs/002-trade-system/001-orders-sales-purchase-documents/010-courier-bills-of-lading.html#id5) 

## **Въведение**

Системата разполага с инструмент за генерация на куриерски товарителници. За да работи коректно тази функционалност, са необходими предварителни настройки. Достатъчно е те да се конфигурират еднократно.  
При интеграция с куриерска услуга се осигурява бърза генерация на товарителници, в които системата автоматично попълва необходимите данни в документа. За целта предварително се дефинират стойности по подразбиране - данни за изпращача, опции за преглед, тест, отказ и други. Системата позволява последваща промяна на тези данни в товарителницата.  

## **Създаване на куриерски товарителници**

Процесът по създаване на товарителница е следният:

1) От [**Номенклатури || Контрагенти**](https://docs.unicontsoft.com/guide/erp/001-ref/001-nomenclatures/002-contragents.html) еднократно се въвежда нова номенклатура с куриерска фирма.  
За тип на контрагента трябва да бъде избран **Куриер**.  

![](910-courier-bills-of-lading1.png){ class=align-center w=15cm }

2) Във формата за редакция на избрания куриер се отваря меню **Номенклатура** от лентата с инструменти. Избира се **Настройки на куриерска услугa**. Това отваря форма **Куриерска услуга**. В нея се попълват реквизитите за интеграция с web услугата на куриерската фирма.  
В тази форма също могат да бъдат дефинирани и стойности по подразбиране, свързани с данни за изпращача, опции за преглед, тест, отказ и други. Системата ги прилага при генерация на товарителници. При необходимост данните могат да бъдат коригирани.  

![](910-courier-bills-of-lading2.png){ class=align-center }

3) Нова товарителница се създава в **Търговска система || Куриерски товарителници**. Това може да стане чрез:  
    - десен бутон на мишката върху списъка с документи и опция **Нов документ**;
    - бутон [**Нов документ**] в лентата с инструменти;  
    - клавишна комбинация **Ctrl+N**;  

   Отваря се празна форма за въвеждане на данни.  

4) За дата на документа в раздел **Основни** системата предлага текуща дата. Полето с дата на доставка се обзавежда автоматично с датата на следващия ден.  

   Реквизити **Съставил** и **Поделение** се обзавеждат автоматично с настройките на текущия потребител. При необходимост могат да бъдат променени.  

   От поле **Контрагент** трябва да се въведе клиент, за който се отнася доставката. Доставящата куриерска фирма се избира от падащия списък в поле **Куриер**.  

5) От раздел **Допълнителни** се въвежда информация за подател, получател и детайли за доставката. Това са данните, необходими на куриерската фирма за генериране на товарителница.  
Част от полетата с реквизити се попълват автоматично, но могат да бъдат променяни.  
Задължителните реквизити са маркирани с червен знак. 

6) **Приключен** - бутон в лентата с инструменти, който валидира документа. По този начин системата се свързва с web услугата на куриерската фирма и получава пореден номер на товарителницата.  

7) Чрез бутон **Запис и изход** от лентата с инструменти документът се записва и формата се затваря.  

## **Реквизити**
1) В раздел **Основни**:  
   - **Док. No** - полето се попълва автоматично с номер на товарителницата след валидиране на документа;  
   - **Док. дата** - поле за избор на дата, за която се генерира текущата товарителница;  
   По подразбиране системата предлага текуща дата.  
   - **Дата на дост.** - поле за избор на дата, на която се осъществява доставката от куриер;  
   - **Съставил** - поле с падащ списък за избор служител;   
   Номенклатурата със служители трябва да е предварително настроена.  
   - **Поделение** - поле с падащ списък за избор на поделение от предварително настроените в **Потребител на продукта**;  
   - **Контрагент** — поле за избор на клиент от списък **Контрагенти**;  
   Ако търсеният контрагент не фигурира в съществуващия списък, системата позволява въвеждането му в момента чрез десен бутон и **Нов контрагент**.  
   - **Куриер** - поле за избор на куриер от предварително настроения в **Контрагенти** списък;  

![](910-courier-bills-of-lading3.png){ class=align-center w=15cm }

2) В раздел **Допълнителни**:  
   **Реквизити: Подател**  
    - **Обект** - в полето се посочва обект, от който куриерът събира подготвената за изпращане пратка;  
    Ако се укаже офис на куриер в **Изпращане от** в един от следващите реквизити, **Обект** не се взема предвид.  
    - **Изпращач** - указва лице за контакт на подателя;  
    По подразбиране се взима от **Съставил** от раздел **Основни**.  
    - **Телефон** - указва телефон на лице за контакт на подателя;  
    По подразбиране се взима от настройките на **Съставил**.  
    - **Време за предаване** - падащ списък за избор на желано време за предаване на пратката към куриер;  
    - **Край на работно време** - указва край на работното време на обект на подателя;  
    - **Изпращане от** - полето се попълва, когато пратката се изпраща от офис на куриерската фирма;  

   **Реквизити: Получател**  
    - **Получател** - полето се попълва с физическото/юридическото лице, което е получател на пратката;  
    - **Лице за контакт** - в полето се попълват имената на получателя;  
    Полето се обзавежда автоматично с настроената персона за избрания контрагент.  
    Остава празно ако съвпада с **Получател**.  
    - **Телефон** - попълва се телефонен номер за контакт с получателя (вкл. за SMS известия);  
    - **Ел. поща** - указва ел. поща на получател или лице за контакт;    
    - **Държава** - от падащия списък се избира държава за доставка;  
    - **Грда/ населено място** - указва населено място на адреса за получаване на пратката;  
    - **Пощенски код** - указва пощенски код на населеното място за получаване на пратката;  
    Полето се обзавежда автоматично с пощ. код на избрания за доставка град.  
    - **Улица / Квартал** - указва улицата/квартала на адреса за получаване на пратката, освен ако не се укаже офис на куриер в **До поискване от**;  
    - **Номер (Улица)** - указва номер на улица на адреса за получаване на пратката;  
    Остава празно, ако е избран квартал.  
    - **Блок (Квартал)** - указва номер на блок на адреса за получаване на пратката;  
    Остава празно, ако е избрана улица.  
    - **Вход (Квартал)** - указва вход на адреса за получаване на пратката;  
    Остава празно, ако е избрана улица.  
    - **Етаж (Квартал)** - указва етаж на адреса за получаване на пратката;  
    Остава празно, ако е избрана улица.  
    - **Апартамент (Квартал)** - указва номер на апартамент на адреса за получаване на пратката;  
    Остава празно, ако е избрана улица.  
    - **Пояснение** -  поле за допълнителни уточнения относно адреса за получаване на пратката;  
    - **До поискване от** - указва офис на куриер, в който да се остави пратката, когато е до поискване от получателя;  

   ![](910-courier-bills-of-lading4.png){ class=align-center w=15cm }

   **Реквизити: Информация**  
    - **Вид услуга** - указва вид на услугата, която се използва за доставка на текущата пратка;  
    - **Услуга** - в полето се избира услуга на куриера, която се използва за изпращане на текущата пратка;  
    - **За сметка на** - от полето се посочва кой следва да заплати куриерската такса по доставка на пратката;  
    - **Ценова листа** - от падащия списък в полето се избира по чия ценова листа се изчислява стойността на куриерската услуга;  
    - **Съдържание** - в поле с кратко описание на съдържанието на пратката;  
    - **Пакетиране** - описание на вида, в който е опакована пратката;  
    По подразбиране се обзавежда с *Пакет*.  
    - **Брой колети** - от бутон [**...**] в полето се отваря форма за въвеждане на брой и размери на колетите;  
    - **Бруто тегло - кг** - в полето се въвежда бруто тегло на пратката (вкл. опаковката);  
    - **Референция** - в полето може да се въведе текст, който да се отпечата на товарителницата;  

   **Допълнителни услуги**  
    - **Фиксирано време** - от полето може да се избере точен час, в който куриер да извърши доставката на адрес;  
    - **Сума наложен платеж** - когато се дължи наложен платеж, в полето се попълва неговата стойност;  
    - **Сума застраховка** - в полето може да се попълни сума на застрахователна стойност (обявена стойност);  
    - **Обратна разписка** - в полето се посочва дали към пратката има обратна разписка;  
    - **Обратни документи** - в полето се посочва дали към пратката има документи за обратна доставка;  
    - **Съботен разнос** - в полето се избира дали пратката да бъде включена в съботен разнос на куриера;  
    - **Чупливо** - с **Да/ Не** настройка в полето се посочва дали пратката е с чупливо съдържание;  
    - **Документи** - в полето се избира дали пратката съдържа единствено документи;  
    - **Отвори преди плащане** - в полето се избира дали се допуска преглед на пратката преди плащане;  
    - **Тествай преди плащане** - в полето се избира дали е позволено тестване преди плащане на пратката;  
    - **Пощенски паричен превод** - чрез **Да/ Не** настройка в полето се посочва дали плащането ще се извърши като ППП;  
    - **Клиентска фактура по ППП** - попълват се номер и дата на клиентска фактура, които се подават на куриера при плащане с договор за ППП;  
    - **Ваучери за връщане** - чрез опциите **Да/ Не** в полето се посочва дали да се генерира ваучер за връщане на стока;  
    - **Втори телефон за SMS известяване** - указва телефон на подателя, който да се извести със SMS при получаване на пратката;  
    Отделно лице за контакти на получателя винаги се известява със SMS на неговия телефон.  

   **Реквизити: При отказ от плащане**  
    - **Услуга за връщане** - в полето се избира вид услуга, която куриерската фирма извършва при връщане на отказана пратка;  
    - **За сметка на** - в полето се посочва за чия сметка е куриерската услуга по връщане на отказана пратка;  

   **Реквизити: Обратна пратка**  
    - **Услуга за обратна пратка** - в полето се избира вид услуга, която куриерската фирма извършва за обратната пратка;  
    - **Брой колети** - брой колети на обратната пратка;  

   **Реквизити: Тотали**  
    - **Обща стойност с ДДС** - полето показва сума за плащане към куриера;  

3) В раздел **Връзки с документи**:  
Този раздел не съдържа реквизити за настройка. В него системата осигурява пряк път до свързани документи. От тук те могат да бъдат отворени за преглед и редакция.   

## **Свързани статии**

[Създаване на нов Контрагент](https://docs.unicontsoft.com/guide/erp/001-ref/001-nomenclatures/002-contragents.html)  
[Настройки web услуги](https://www.unicontsoft.com/cms/node/231)  