```{only} html
[Нагоре](../000-index)
```

# Заявки, покупки и продажби

В този раздел са разгледани документите, с които се отразяват заявки към доставчик/от клиент, и последващите покупки или продажби.  

**Заявките** от клиенти или към доставчици са част от Търговската системата. Тяхната роля е свързана с по-добро прогнозиране и планиране на наличности и доставки. Този тип документи не създава вземания или задължения, но позволява автоматичното създаване на продажба или покупка. Чрез въведената със заявката информация се пренасят ключови параметри в свързаната покупка или продажба.     

**Продажбите** и **покупките** са основните търговски документи, които регистрират в системата задълженията на двете страни по сделката една към друга. Те включват опис на стоки/услуги, които продавачът трябва да предостави и стойността, която се очаква купувачът да заплати в уговорен срок.  
Двата типа документи следват една и съща логика, като разликата е позицията, която заема **Потребител на продукта**.  

> **Документите за продажба** са носители на информация с детайли по сделките с клиенти и **Потребител на продукта** изпълнява ролята на продавач.  
> **Документите за покупка** дефинират параметрите на сделки с доставчици. При тях **Потребител на продукта** влиза в ролята на клиент.  

Продажбите и покупките съдържат цялата необходима информация, така че системата да създаде автоматично останалите документи, свързани с реализиране и отчитане на сделката - данъчни, складови, касови, счетоводни и други. Това позволява всички операции по избрана сделка да бъдат извършени наведнъж от един оператор, или по различно време от няколко оператора.  

Изпълнението на отделните сделки може да отнеме различно време. Възможно е също процедурите да се различават от обичайните. Процесът зависи от организацията на документооборота според валидните права в системата.  




```{toctree}
:maxdepth: 1
:glob:
*
```
