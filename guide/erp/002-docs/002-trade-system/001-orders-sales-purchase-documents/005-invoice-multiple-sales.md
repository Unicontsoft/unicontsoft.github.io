```{only} html
[Нагоре](000-index)
```

# **Издаване на фактура от множество продажби**

- [Въведение](#въведение)  
- [Генерация от форма с нов документ](#генерация-от-форма-с-нов-документ)
- [Генерация от списък Документи за продажба](#генерация-от-списък-документи-за-продажба)  
- [Свързани статии](#свързани-статии)

## **Въведение**

Системата дава възможност няколко документа **Продажба** на един контрагент да бъдат обединени в обща фактура. Тези документи се обработват в **Търговска система || Документи за продажба** и вариантите за издаване на обща фактура са няколко.    

## **Генерация от форма с нов документ**  

1) Създава се **Нов документ**, което отваря празна форма за въвеждане на данни.  
Подходящо е в секция *Купувач* да се избере контрагент, за когото се издава фактура. Това ще послужи на системата на следващ етап. Така при филтрирането на списъка с продажби ще се покажат единствено документи на посочения клиент.  

2) От меню **Средства** се избира опция **Генериране фактура от продажби**. Това отваря форма за избор **Редове на документи за продажба**. Ако на предходна стъпка не е бил избран контрагент, системата извежда списък с документите на всички клиенти.  

3) От списъка с продажби се маркират желаните вътрешнофирмени документи. С бутон [**Напред**] се преминава към следваща стъпка.  

> Ако търсените документите не се визуализират в списъка, трябва да се направи корекция на търсенето в *Бърз филтър* и/или в основния филтър (от жълтото поле).  

![](905-invoice-multiple-sales1.png){ class=align-center w=15cm }

4) Системата извежда списък с пълното съдържание на избраните документи за продажба. Тук се маркират продуктите, които трябва да участват във фактурата.  
С бутон [**Избор**] се продължава към следваща стъпка.

![](905-invoice-multiple-sales2.png){ class=align-center w=15cm }

5) В резултат на предходните действия системата генерира **ФПрод**-*Фактура за продажба* и автоматично попълва всички полета.  

> При наличие на еднакви продукти с еднакви цени в избраните продажби системата ги обединява в един ред с общо количество.  

![](905-invoice-multiple-sales3.png){ class=align-center w=15cm }

6) Обработката на фактурата за продажба завършва с бутон [**Приключен**] от лентата с инструменти. Той валидира фактурата и отваря форма **Свързани документи** за генериране на счетоводен запис.  

![](905-invoice-multiple-sales4.png){ class=align-center }


## **Генерация от списък Документи за продажба** 

1) От **Търговска система || Документи за продажба** се извежда списък с продажби на избрания клиент. Маркират се документите, за които се издава обща фактура.  
Търсенето на документи в списъка се направлява от *Бърз филтър* и/или основния филтър.  

2) Чрез десен бутон върху маркировката се избира опцията **Други средства || Генериране фактура от продажби**.  

![](905-invoice-multiple-sales5.png){ class=align-center w=15cm }

3) Системата извежда списък с пълното съдържание на избраните документи за продажба. Маркират се продуктите, които системата да включи във фактурата.  
С бутон [**Избор**] се продължава към следваща стъпка.  

![](905-invoice-multiple-sales6.png){ class=align-center w=15cm }

4) В резултат на предходните действия системата генерира **ФПрод**-*Фактура за продажба* и автоматично попълва всички полета.  

![](905-invoice-multiple-sales7.png){ class=align-center w=15cm }

5) Данъчният документ се валидира чрез бутон [**Приключен**], който отваря форма за генарция на свързани документи. Тук системата предлага автоматично генериране на счетоводен запис.  

## **Свързани статии**

[Как да създадем Фактура от няколко продажби](https://www.unicontsoft.com/cms/node/29)  