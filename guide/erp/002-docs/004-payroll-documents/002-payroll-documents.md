```{only} html
[Нагоре](000-index)
```

# Разчетно–платежни ведомости

- [Въведение](https://docs.unicontsoft.com/guide/erp/002-docs/004-payroll-documents/002-payroll-documents.html#id2)  
- [Съставяне на РПВ](https://docs.unicontsoft.com/guide/erp/002-docs/004-payroll-documents/002-payroll-documents.html#id3)  
- [Свързани статии](https://docs.unicontsoft.com/guide/erp/002-docs/004-payroll-documents/002-payroll-documents.html#id4)  

## **Въведение**

Системата предоставя възможност за генерация на документ, с който автоматично се начисляват заплатите и осигуровките на служителите.  
Тази функционалност е достъпна в модул **ТРЗ || Разчетно–платежни ведомости**.  

За автоматичното съставяне на РПВ е необходимо да бъдат извършени предварително следните действия:  

 - Дефиниране на настройки в **Номенклатури || Референтни номенклатури || ТРЗ**;  
 - Създаване на номенклатурите със служителите на фирмата;  
 - Въвеждане в системата на всички болнични документи;  
 - Въвеждане в системата на всички документи за отпуск;  
 - Генерация и валидиране на *Авансови разчетно-платежни ведомости* за дадени аванси на служители;   

## **Съставяне на РПВ**

1) От **ТРЗ || Разчетно–платежни ведомости** чрез десен бутон на мишката върху списъка се избира **Нов документ**.  
Отваря се нова форма за въвеждане на данни.  

2) В раздел **Документ** се попълват следните реквизити:  
   - **Док. тип** – От полето се избира тип на документа **РПВ**-*Разчетно–платежна ведомост*.  
   - **Док. No.** – В полето може да се въведе номер за документа. Ако бъде оставено празно, при валидиране на РПВ системата ще попълни пореден номер.  
   - **Док. дата** – В това поле се попълва дата на начисление на заплатите.  
   - **Име** – Реквизитът дава възможност да се въведе наименование на ведомостта, което се визуализира при печат.  
   - **Период** – В полето се избира месец, за който се отнасят заплати на служителите.  
   - **Брой раб. дни** – Полето се попълва автоматично с брой работни дни за избрания период. Настройките за неработни дни и официални празници се създават в **Номенклатури || Референтни номенклатури || ТРЗ: Празници и почивни дни**. Системата се актуализира и всички официално приети за неработни дни се попълват автоматично.  
   - **Авансова РПВ** – От бутона [**...**] в края на полето се отваря форма за избор на документи **Авансови разчетно–платежни ведомости**. Полето трябва да се обзаведе, когато има създаден документ за аванси за същия месец. При изчисление на заплатите системата ще извади сумите на авансите.  

 ![](902-payroll-documents1.png){ class=align-center w=15cm }

3) **Създаване редове на РПВ** - Чрез жълтия бутон в лентата с инструменти може автоматично да се генерира ред за всеки настроен служител. Когато всичко е попълнено правилно, останалите полета от списъка във ведомостта ще се обзаведат автоматично.  
 
4) В раздел **Обща рекапитулация** може да се види общата сума на дължимите осигуровки по параграфи.  
Справката може да бъде разпечатана при приключване на документа.  

5) В раздел **Направление** системата показва списък с всички служители, въведени в текущия документ. Всички или само избрани от тях могат да бъдат разпределени като разход към структурни центрове на себестойност, обект/проект и/или финансова структура.  

6) Чрез бутон **Приключен** от лентата с инструменти **РПВ** се валидира и се отваря форма за генерация **Свързани документи**.  
    - **Плащане в** (каса) — Чрез опцията се избира каса, в която се създава разходен касов ордер. Използва се, когато има изплащане на заплати в брой.    
        - *За дата* - Реквизитът се обзавежда с дата, с която системата попълва **Док. дата** в касовия документ. 
        - *Основание:* - От падащия списък се посочва основанието за плащане, което системата да обзаведе в касовия документ.
        - *Приключване* - При поставена отметка системата генерира касов документ и автоматично го приключва. Ако не бъде поставена отметка, системата генерира свързан документ, който остава в състояние на редакция. 
    - **Генериране на Счетоводно записване** - Тази опция генерира свързан счетоводен документ. Когато за тази опция липсва отметка, системата не генерира счетоводен запис към **РПВ**.  
        - *Приключване* - При поставане на отметка системата валидира счетоводния документ. Ако не бъде поставена отметка, системата генерира счетоводен запис, който остава в състояние на редакция. 
    - **Печат** и **Преглед** са опции за директен печат или за преглед на екран на документа. Могат да бъдат разпечатани **РПВ** и **Обща рекапитулация**.  
    - **OK** - Чрез този бутон се потвърждават избраните във формата опции.  
    
    ![](902-payroll-documents2.png){ class=align-center }
 
7) **Запис и изход** - бутон в лентата с инструменти, който записва документа и затваря формата.  

## **Свързани статии**

[Референтни номенклатури за ТРЗ](https://docs.unicontsoft.com/guide/erp/001-ref/003-payroll/001-payroll-settings.html)  
[Номенклатура Служители](https://docs.unicontsoft.com/guide/erp/001-ref/003-payroll/002-employees.html)  
[Авансови разчетно-платежни ведомости](https://docs.unicontsoft.com/guide/erp/002-docs/004-payroll-documents/001-adv-payroll-documents.html)  
[Болнични документи](https://docs.unicontsoft.com/guide/erp/002-docs/004-payroll-documents/003-medical-documents.html)  
[Документи за отпуск](https://docs.unicontsoft.com/guide/erp/002-docs/004-payroll-documents/004-leave-documents.html)  
