
# **България в Еврозоната**  
## Какво предстои с прехода към eвро   

Процесът на преминаване към новата официална валута в Република България от 1 януари 2026 г. е регламентиран в [Закона за въвеждане на еврото (ЗВЕРБ)](https://dv.parliament.bg/DVWeb/showMaterialDV.jsp?idMat=224950&utm_source=chatgpt.com). 

## **Основни положения и правила за превалутиране**  

-	Левът вече не е официална отчетна валута.  
-	Новата отчетна валута е евро.  
-	Фиксиран е обменен курс, при който 1 евро = 1.95583 лв.  
-	Закръгляване може да се прилага върху превалутираната стойност в евро.   
-   Закръгляването е по общото математическо правило спрямо третия знак след десетичната запетая (чл. 13 ЗВЕРБ).  
-   Изключение от общото правило се допуска при изчисляване на задълженията към персонала - те се закръгляват винаги нагоре.  
-	В периода на двойно обращение (януари 2026 г.) левът и еврото са законни платежни средства.  
-   Търговците приемат плащания в евро и/или лева, но рестото се връща в евро.  
-	Всички плащания от 1 февруари 2026 г. се извършват единствено в евро.  
-	До 8 август 2026 г. продължава задължителното двойно обозначаване в лева и евро на цените за продажби към крайни клиенти.  
-   До 31 декември 2026 г. фискалните бонове трябва да показват крайната сума в евро, нейната равностойност в лева и официалния курс.   
-   На 1 януари 2026 г. всички счетоводни салда в лева се превалутират в евро.  

## **Как се променя ситуацията за Dreem ERP**    

### Бази данни

1. Текущите бази данни в **лева** се запазват. Историческите данни в тях не се превалутират и остават в **лева**.  

2. Оригиналните бази в **лева** служат за целите на счетоводното приключване на 2025-та година.  

3. В оригиналните бази може да се въвеждат единствено документи и счетоводни записи с дата на документа **до 31 декември 2025 г.** (вкл.).  

4. Към 1 януари 2026 г. се създават нови бази с превалутирани данни от оригиналните бази на всяка организация. Основната валута в тях се променя с **евро**.  

5. Всички операции в новите бази се регистрират и отчитат единствено в **евро**.  

### Обработка на документи

Постъпилите след 1 януари 2026 г. документи се обработват както следва:  

   - Издадените **преди** 1 януари 2026 г. документи в лева се осчетоводяват в оригиналната база в лева.  
   Тези документи се въвеждат и в новата база данни в евро, след като стойностите им са превалутирани по официалния курс в евро.     

   - Издадените **след** 1 януари 2026 г. документи в евро, отнасящи се за предходен отчетен период, се въвеждат в оригиналната база в лева, като сумата се превалутира по официалния курс.  
   Тези документи се въвеждат и в новата база данни в евро.  

   - Издадените **след** 1 януари 2026 г. документи в евро, отнасящи се за текущия отчетен период, се въвеждат без особености единствено в новата база данни в евро.  

### Каси и банкови сметки  

1. Настройки на каси

2. Настройки на банкови сметки

3. Плащанията в преходния период - аналитичност с касови наличности в лева и евро

4. Плащанията в евро по стари документи в лева се извършват с превалутиране на сумите по курс 1.95583.  
Възможно е това да доведе до валутни разлики.   

### Счетоводство

1. Началните счетоводни салда са автоматично генерирани в евро.   

2. С цел съпоставимост, всички данни за предходния период (2025 г.) са превалутирани в евро.  

3. Крайните салда на счетоводните сметки за каси (5011) и банкови сметки (5031) в лева се прехвърлят автоматично в начално салдо на специално създадени за целта подсметки (5019, 5039).  

4. Системните настройки за валута на счетоводните сметки, използвани за каси и банкови сметки в лева, се променят с евро.   

5. Всички нови счетоводни записи се документират в евро.  

6. Валутните разлики се регистрират като текущи разходи или текущи приходи и са данъчно признати. 

7. Справки и отчети за 2026 г. се съставят единствено в евро.  

## **Полезни източници**  

[Рубрика на НАП](https://nra.bg/wps/portal/nra/za-nap/bulgaria_v_eurozonzta/bulgaria_v_eurozonzta?contentIDR=c875a1a2-1eb2-43be-8bcd-e88d06cac9ad&useDefaultText=0&useDefaultDesc=1)  

[Информационен сайт за еврото на Министерство на финансите и Българска народна банка](https://evroto.bg/bg)  

[Въпроси и отговори за присъединяване към Еврозоната (сайт на БНБ)](https://www.bnb.bg/AboutUs/PressOffice/POAccessionToTheEuroArea/POAEFIQuestionsAndAnswers/index.htm)  

[Закон за въвеждане на еврото в Република България](https://dv.parliament.bg/DVWeb/showMaterialDV.jsp?idMat=224950&utm_source=chatgpt.com)  

