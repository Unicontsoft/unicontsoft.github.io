
# **България в Еврозоната**  
## Какво предстои с прехода към eвро   

Процесът на преминаване към новата официална валута в Република България от 1 януари 2026 г. е регламентиран в [Закона за въвеждане на еврото (ЗВЕРБ)](https://dv.parliament.bg/DVWeb/showMaterialDV.jsp?idMat=224950&utm_source=chatgpt.com). 

## **Основни положения и правила за превалутиране**  

-	Левът вече не е официална отчетна валута.  
-	Новата отчетна валута е евро.  
-	Фиксиран е обменен курс, при който 1 евро = 1.95583 лв.  
-	Закръгляване може да се прилага върху превалутираната стойност в евро.   
-   Закръгляването е по общото математическо правило спрямо третия знак след десетичната запетая (чл. 13 ЗВЕРБ).  
-   Изключение от общото правило се допуска при изчисляване на задълженията към персонала - те се закръгляват винаги нагоре.  
-	В периода на двойно обращение (януари 2026 г.) левът и еврото са законни платежни средства.  
-   Търговците приемат плащания в евро и/или лева, но рестото се връща в евро.  
-	Всички плащания от 1 февруари 2026 г. се извършват единствено в евро.  
-	До 8 август 2026 г. продължава задължителното двойно обозначаване в лева и евро на цените за продажби към крайни клиенти.  
-   До 31 декември 2026 г. фискалните бонове трябва да показват крайната сума в евро, нейната равностойност в лева и официалния курс.   
-   На 1 януари 2026 г. всички счетоводни салда в лева се превалутират в евро.  

## **Как се променя ситуацията за Dreem ERP**    

### Бази данни

1. Текущите бази данни в **лева** се запазват като версия **Dreem 1.5**. Историческите данни в тях не се превалутират и остават в **лева**.  

2. Старите бази **Dreem 1.5** в лева остават достъпни и служат за целите на счетоводното приключване на 2025-а година.  

3. В старите бази **Dreem 1.5** може да се въвеждат единствено документи и счетоводни записи, отнасящи се за отчетния период **до 31 декември 2025 г.**.  

4. Към 1 януари 2026 г. се създават нови бази **Dreem 2.0** с превалутирани данни от старите бази **Dreem 1.5** на всяка организация. Основната валута в тях се променя с **евро**.  

5. Всички операции в новите бази **Dreem 2.0** се регистрират и отчитат единствено в **евро**.  

### Каси и банкови сметки във версия **Dreem 2.0**  

1. Настройки на каси:  

   - Настройките за **Валута** на касите в лева се променят от **BGN** с новата отчетна валута **EUR**.   

   - Използваната до 31 декември 2025 г. за **Централна каса в лева** се преименува на **Централна каса в евро**. Валутната ѝ настройка също се променя с новата валута **EUR**.  

   - Използваната до 31 декември 2025 г. за **Каса в евро** се преименува на **Каса в лева**. Валутната ѝ настройка се променя с **BGN**.  

2. Наличности на каси:  

   - Крайното салдо за 2025 г. на **Централна каса в лева** се прехвърля с документ за начално салдо в **Каса в лева**, като валута **BGN** се запазва.   

   - Крайното салдо за 2025 г. на **Каса в евро** се прехвърля с документ за начално салдо в **Централна каса в евро**, като валута **EUR** се запазва.   

3. Настройките за **Валута** на банковите сметки в лева от **BGN** се променят с новата отчетна валута **EUR**.  

4. Плащанията **в евро** по стари документи **в лева** се извършват с превалутиране на сумите по курс 1 евро = 1.95583 лева. Възможно е това да доведе до валутни разлики.  

### Обработка на документи

1. Постъпилите след 1 януари 2026 г. документи се обработват както следва:  

   - Документи с дата **до 31 декември 2025 г.** в лева се осчетоводяват в старата база **Dreem 1.5** в лева.  
   Тези документи се въвеждат и в новата база данни **Dreem 2.0** в евро, след като стойностите им са превалутирани по официалния курс в евро.     

   - Документи с дата **от 1 януари 2026 г.** в евро, отнасящи се за предходен отчетен период, се въвеждат в новата база данни **Dreem 2.0** в евро без особености.  
   Тези документи се въвеждат и в старата база **Dreem 1.5** в лева, като сумата се превалутира по официалния курс.   

   - Документи с дата **от 1 януари 2026 г.** в евро, отнасящи се за текущия отчетен период, се въвеждат единствено в новата база данни **Dreem 2.0** в евро без особености.  

> Документи с дата до 31 декември 2025 г. се отпечатват от старата база **Dreem 1.5** в лева.  

2. При обработка на банкови и касови документи е възможно това да доведе до валутни разлики.   
Следват се условията:  

   - Препоръчително е на 31 декември 2025 г. средствата **в лева** от мобилни каси, каси на подотчетни лица и подобни да бъдат прехвърлени в **Централна каса в лева**.  

   - Постъпващите от 1 януари 2026 г. плащания в брой **в лева** (към стари и към нови документи) се регистрират с касови документи **в евро**. Сумата се превалутира (напр. с помощта на вграден валутен калкулатор) при спазване на официалния курс.  

   - Плащанията **в евро** по стари документи **в лева** се регистрират без особености при спазване на официалния курс.    

### Касови наличности в периода на двойно обращение

Някои практически насоки за обработка на касовите документи в **Dreem 2.0**:  

1. Настройки:  

   - Създава се основание за плащане *Превалутиране EUR » BGN*.  
   
   - В **Сметкоплан** се добавя отделна транзитна подсметка - напр. *5005 - Превалутиране EUR » BGN*.  
   
   - В **Автоматичен осчетоводител » Касови документи** се добавят настройки за новите счетоводна сметка и основание за плащане. 

2. Каса, която се използва за разплащания с клиенти:  

   - **Валута** на касата: **EUR**  
   
   - Отчита се изцяло **в евро**, т.е. справките в **Dreem 2.0** дават информация за нейните обороти и наличност във валута **EUR**.  

   - В такава каса физически наличните парични средства се съхраняват в левове и в евро (разделени).  

   - Касата е свързана с касов апарат, издаващ фискални бонове и регистриращ служебно въвеждане/извеждане **в евро**.     

   - За всяко извеждане от касата на парични средства (напр. инкасо, внасяне в банка и др.), които са физически налични във валута **BGN**, се регистрира разходен касов ордер.  
   В него се попълва тяхната равностойност в евро с основание за плащане *Превалутиране EUR » BGN*.  
   Документът се осчетоводява по Дт на с/ка *5005 - Превалутиране EUR » BGN*.  

   > Всяко служебно извеждане се извършва преди **Z отчет**.   
   Използва се за превалутиране на наличностите **в лева**, регистрирани в системата **в евро**.  

   - Всички наличности в **BGN** трябва да бъдат изведени от касата по описания начин преди дневния отчет на фискалното устройство с нулиране (Z отчет).  

   - Наличностите в **EUR** се извеждата от касата без особености.   

   - Къма края на деня касата остава с нулева наличност - физически и документално.  

3. Каса, която се използва за превалутиране от евро в лева:  

   - **Валута** на касата: **BGN**  

   - Касовите документи се регистрират **в лева** с валутен курс. Системата изчислява стойност в евро.  
   Справките в **Dreem 2.0** дават информация за нейните обороти и наличност във валута **BGN** и равностойностите им в **EUR**.  

   - Касата не е свързана с касов апарат.  

   - В тази каса се допуска физическа наличност единствено **в лева**.  

   
 
### Счетоводство

1. Във версия **Dreem 2.0** настройките за наименования на счетоводните сметки, съдържащи *евро*, *лев*, *BGN*, *EUR* и подобни, се адаптират към промяната (**Сметкоплан**).  

2. Системните настройки за валута на счетоводните сметки, използвани за каси и банкови сметки, от **BGN** се променят с **EUR** (**Сметкоплан**).

3. Началните счетоводни салда се генерират **в евро**.   

4. С цел съпоставимост, всички данни за предходния период (2025 г.) са превалутирани **в евро**.  

5. Настройки и отчитане за Централна каса:  

   - **Валута** на счетоводната сметка от **BGN** се променя с **EUR**.  

   - Крайните салда на счетоводните сметки за каси **в лева** (напр. с/ка 501) се прехвърлят като начално салдо на избрана сметка с настроена валута **BGN** (напр. с/ка 502).   

   - Крайните салда на счетоводните сметки за каси **в евро** (напр. с/ка 502) се прехвърлят в начално салдо на избраната сметката за каса с настроена валута **EUR** (напр. с/ка 501).

6. Всички счетоводни записи се документират **в евро**.  

7. Валутните разлики се регистрират като текущи разходи или текущи приходи и са данъчно признати. 

8. Справки и отчети за 2026 г. се съставят единствено **в евро**.  

## **Полезни източници**  

[Рубрика на НАП](https://nra.bg/wps/portal/nra/za-nap/bulgaria_v_eurozonzta/bulgaria_v_eurozonzta?contentIDR=c875a1a2-1eb2-43be-8bcd-e88d06cac9ad&useDefaultText=0&useDefaultDesc=1)  

[Информационен сайт за еврото на Министерство на финансите и Българска народна банка](https://evroto.bg/bg)  

[Въпроси и отговори за присъединяване към Еврозоната (сайт на БНБ)](https://www.bnb.bg/AboutUs/PressOffice/POAccessionToTheEuroArea/POAEFIQuestionsAndAnswers/index.htm)  

[Закон за въвеждане на еврото в Република България](https://dv.parliament.bg/DVWeb/showMaterialDV.jsp?idMat=224950&utm_source=chatgpt.com)  

