# Потребителски дименсии

***Потребителски дименсии*** е ключова настройка за системата, даваща възможност за класификация на номенклатури в категории, базирани на определен критерий. Правилната конфигурация значително улеснява работата с основни номенклатури, особено при боравене с обемни по съдържание списъци с продукти и контрагенти. По-прецизно направените настройки водят до по-богата и детайлна информация като резултат от справките в системата. Това е и ключов елемент за подобряване на анализа и планирането на стокооборота.
Друг важен момент при използването на дименсии е осигуряване на връзка с външни системи - мобилно приложение, уебсайт и други. Чрез дименсии може да посочим, например, как отделните продукти да се позициионират в нашия електронен магазин. Така, с лесна и бърза настройка в системата, можем да актуализираме данните в свързаните електронни магазини.
...

Настройките на *Потребителски дименсии* се изграждат в две стъпки - съставяне на описи в *Списъци* и създаване на *Дименсии*.
Списъците може да разглеждаме като каталог, съдържащ всички групи продукти, контрагенти, договори и пр.. И за всяка една от тези групировки трябва да укажем как системата да я третира, което ни води до настройка на Дименсии.

# Настройка на Списъци

1. За да създадем нов списък с дименсии, избираме група функции **Номенклатури || Потребителски дименсии**. 
В лявата част на *Списъци - Потребителски дименсии* се визуализират на две нива папки *Списъци* и *Дименсии* с тяхното съдържание.
Позиционирайки се с десен бутон на мишката върху *Списъци*, избираме *Нов списък...*, при което системата отваря прозорец с празно поле. Тук въвеждаме в свободен текст наименование и с бутон *Ok* го добавяме като нова категория в *Списъци*. В резултат, вляво ще се появи ред с новодобавената настройка.

2. За да обзаведем със съдържание новия списък, се позиционираме върху него, а вдясно се появява ред за добавяне на нов запис.
В колона *Стойност* изписваме наименованието на първата подкатегория и с бутон *Enter* "сваляме" реда надолу в списъка. По този начин се освобождава редът за добавяне на нов запис и може да продължим с въвеждането на подкатегории.
3. За да запишем промените, избираме бутон *Запис* от лентата с инструменти, с което съдържанието на списъците е въведено. Във всеки един момент може да редактираме и добавяме нови записи, но не и да изтриваме, когато вече сме използвали настройките в системата. 
 
# Настройка на Дименсии

Настройката е задължителна, т.к. тук обвързваме всеки предварително въведен списък или с конкретен вид номенклатура, или с типове документи. По този начин определяме дали дименсията ще бъде достъпна във формата за редакция на *Продукти* или на *Контрагенти*, както и в съдържащите ги филтри, или ще касае тип документи.
> Ако даден списък не се разпредели към Продукти, Контрагенти или тип документ в *Дименсии*, реквизитът няма да е видим в системата.

1. Дименсия — за да завършим настройките на категории, навигираме се до папка *Дименсии*, където посочваме *Контрагенти*, *Продукти и материали* или избран тип документ (*Договори*, *Документи за продажба* и т.н.).
Например, ако ще настройваме група продукти, маркираме *Продукти и материали* и на появилия се вдясно ред за добавяне на нов запис, в колона *Дименсия*, изписваме името на категорията . Това наименование ще се появява при избор на дименсия в списъци с продукти и филтри.
2. Тип — в тази колона, от системно въведеното меню, избираме вида на дименсията, като е възможно да избираме от следните типове:
    -  тип Списък - този тип дименсия ограничено категоризирането само към една от стойностите на списъка.
    -  тип Текст - този тип дименсия дава възможност за категоризиране по свободно въведен текст, който може да се настрои в отделни шаблони.
    -  тип Число - този тип дименсия дава възможност за категоризиране с числови стойности.
    -  тип Дата - този тип дименсия дава възможност за категоризиране по дата.
    -  тип Час - този тип дименсия дава възможност за категоризиране по час.
    -  тип Да/Не - този тип дименсия дава възможност за категоризиране като отговарящи или неотговарящи на определен критерий.
    -  тип Множество - този тип дименсия допуска категоризирането към повече от една стойност на списъка.
    -  тип RTF - този тип дименсия дава възможност за категоризиране по свободно въведен текст - Rich Text Format.
    -  тип HTML - този тип дименсия дава възможност към продуктите да се настрои HTML код.
	-  тип Медия 
3. Списък стойности — от опционалното меню трябва да изберем категория от предварително въведените в *Списъци*. *Списък стойности* се настройва задължително единствено за дименсии от тип *Списък* и *Множество*.
4. Задължителна — чрез поставяне на отметка в тази колона на реда с избраната дименсия, може да настроим тя да бъде задължителна настройка. При това положение системата няма да позволява записване на нов продукт или редакция на съществуващ такъв, без да се избере стойност за задължителната дименсия.
5. Прецизност — настройката се използва единствено за числов тип дименсии, като указва до кой знак след десетичната запетая да се закръгли числото.
6. Описание — тук за всяка дименсия може да се даде кратко описание, което да служи като помощен текст или друго.
7. За да запишем промените, може да изберем бутон *Запис* от лентата с инструменти или да използваме клавишната комбинация *Ctrl + S*.
