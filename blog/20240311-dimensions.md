```{only} html
[Нагоре](000-index)
```

# Потребителски дименсии


***Потребителски дименсии*** е ключова настройка за системата, даваща възможност за класифициране на номенклатурите в категории по определен критерий. Това въведение дефинира "рамката" в тълкуването на дименсиите. Възможностите им за въздействие, обаче, постепенно се разширяват, като ги превръщат в значим фактор, който ни позволява да излезем и извън "очертанията".
Например - не откривате реквизит, отработващ частните случаи в параметрите на Вашите продукти и/или контрагенти? Решението може да е съвсем лесно, като реализирате голяма част от идеите си именно през *Потребителски дименсии*.
При добро конфигуриране изключително улеснявате работата си с основни номенклатури, особено при боравене с обемни по съдържание списъци с продукти и контрагенти. И, разбира се, колкото по-прецизни настройки направите, толкова по-богата и детайлна информация ще получите като резултат от справките в системата.
Тези списъци с категории могат да бъдат оформяни като линейни или като йерархични, наричани още дървовидни, структури. Вземете под внимание, че една йерархична структура крие някои подводни течения, които могат да Ви отдалечат от целта. Тя има своето приложение, разбира се, но препоръчваме това да бъде по-скоро изолиран случай, отколкото общоприлагано. Ако трябва да правим сравнение, йерархичните списъци имат визуално по-отчетлива конструкция - в един списък виждаме категории и подкатегории на различни нива. Вероятно бихте открили и други нейни предимства, приложими и отговарящи на Вашите условия, което е чудесно. Но в определен момент ще се сблъскате и с явните недостатъците: дървовидните списъци могат да достигнат голям брой редове, затрудняващи работата, могат излишно да се дублират подкатегории и пр. Твърде вероятно, дори сигурно, ще се появят и затруднения в тълкуването на резултатите в справки. Това ни отнема възможността да ги анализираме вярно. А това са все неща, далеч от добрите практики. Ние определено предпочитаме вариант с множество отделни списъци и съветваме да направите същия избор.
Пример:...

Цялостното планиране и изграждането на списъците с категории е процес - по всяко време може да го актуализирате, развивате и оптимизирате за целите на Вашите справки.
Като имайте предвид, че справките включват дименсии от тип *Списък* и *Множество*, отнасящи се до *Продукти и материали* и до *Контрагенти и поделения*.  Настроените за продуктите дименсии, различни от *Списък* и *Множество*, се визуализират единствено в списъците с продукти. Аналогично, същото сважи за контрагентите.
В момента, освен номенклатури, в настройка на дименсии участват и някои типове документи - *Договори*, *Продажби*, *Покупки*, *Заявки*, *Складови документи*, *Касови* и *Банкови документи*, *Гаранционни карти*, а също и *Планиране на производство*.
За някои от тях, например, може да се окаже удобно създаването на паралелен списък, показващ някакво обстоятелство, различаващо се по съдържание от *Статуси*. Настройките за дименсии на документи се прилагат единствено върху документи в състояние на редакция - един или множество. Съюо така, дименсиите, използвани в документи, се визуализират единствено в съответния списък по тип документ.

Друг важен момент, при използването на дименсии, е осигуряване на връзка с външни системи - мобилно приложение, електронен магазин и други.
Чрез дименсии може да посочите, например, как отделните продукти да се позициионират в уебсайта Ви. Така, с лесна настройка в системата, бързо актуализирате данните в свързаните електронни магазини.
Дименсиите от типовете *Текст* и *Число* позволяват въвеждане съответно на произволно текстово и цифрово съдържание, при типове *Дата* и *Час* се прави избор на дата или задаване на час, а за тип *Да/не* трябва да изберем дали номенклатурата отговаря или не на определен критерий. Тези настройки може да се приложат към един или едновременно към няколко продукта или контрагента.

За да проследите подробно как практически се създават настройките, може да разгледате статията [Настройки на Потребителски дименсии](https://docs.unicontsoft.com/blog/20240318-cms.html#).