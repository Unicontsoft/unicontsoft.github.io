
# **България в Еврозоната**  
## Какво предстои с прехода към eвро   

Процесът на преминаване към новата официална валута в Република България от 1 януари 2026 г. е регламентиран в [Закона за въвеждане на еврото (ЗВЕРБ)](https://dv.parliament.bg/DVWeb/showMaterialDV.jsp?idMat=224950&utm_source=chatgpt.com). 

## **Основни положения и правила за превалутиране**  

-	Левът вече не е официална отчетна валута.  
-	Новата отчетна валута е евро.  
-	Фиксиран е обменен курс, при който 1 евро = 1.95583 лв.  
-	Закръгляване може да се прилага върху превалутираната стойност в евро.   
-   Закръгляването е по общото математическо правило спрямо третия знак след десетичната запетая (чл. 13 ЗВЕРБ).  
-   Изключение от общото правило се допуска при изчисляване на задълженията към персонала - те се закръгляват винаги нагоре.  
-	В периода на двойно обращение (януари 2026 г.) левът и еврото са законни платежни средства.  
-   Търговците приемат плащания в евро и/или лева, но рестото се връща в евро.  
-	Всички плащания от 1 февруари 2026 г. се извършват единствено в евро.  
-	До 8 август 2026 г. продължава задължителното двойно обозначаване в лева и евро на цените за продажби към крайни клиенти.  
-   До 31 декември 2026 г. фискалните бонове трябва да показват крайната сума в евро, нейната равностойност в лева и официалния курс.   
-   На 1 януари 2026 г. всички счетоводни салда в лева се превалутират в евро.  

## **Как се променя ситуацията за Dreem ERP**    

### Бази данни

1. Текущите бази данни в **лева** се запазват като версия **Dreem 1.5**. Историческите данни в тях не се превалутират и остават в **лева**.  

2. Старите бази **Dreem 1.5** в лева остават достъпни и служат за целите на счетоводното приключване на 2025-а година.  

3. В старите бази **Dreem 1.5** може да се въвеждат единствено документи и счетоводни записи, отнасящи се за отчетния период **до 31 декември 2025 г.**.  

4. Към 1 януари 2026 г. се създават нови бази **Dreem 2.0** с превалутирани данни от старите бази **Dreem 1.5** на всяка организация. Основната валута в тях се променя с **евро**.  

5. Всички операции в новите бази **Dreem 2.0** се регистрират и отчитат единствено в **евро**.  

### Складове във версия Dreem 1.5

В последния работен ден на 2025 г. потребителите подготвят начални салда на склад за 2026 г.  

Въвежда се отделен документ от тип **НСС** за всеки склад в оригиналната база **Dreem 1.5** в лева. В документа се използва вграден инструмент на системата **Генериране на редове на база складов наличност** от меню **Средства**.  

> Данните от тези документи ще бъдат превалутирани в новата база **Dreem 2.0** в евро. Така на 1 януари 2026 г. системата стартира с потвърдени от потребителите количества и стойности на складовите наличности.  

### Каси и банкови сметки във версия Dreem 2.0  

1. Настройки на каси:  

   - Настройките за **Валута** на касите в лева се променят от **BGN** с новата отчетна валута **EUR**.   

   - Използваната до 31 декември 2025 г. за **Централна каса в лева** се преименува на **Централна каса в евро**. Валутната ѝ настройка също се променя с новата валута **EUR**.  

   - Използваната до 31 декември 2025 г. за **Каса в евро** се преименува на **Каса в лева**. Валутната ѝ настройка се променя с **BGN**.  

2. Начални салда на каси:  

   - Крайното салдо за 2025 г. на **Централна каса в лева** се прехвърля с документ за начално салдо в **Каса в лева**, като валута **BGN** се запазва.   

   - Крайното салдо за 2025 г. на **Каса в евро** се прехвърля с документ за начално салдо в **Централна каса в евро**, като валута **EUR** се запазва.   

3. Настройките за **Валута** на банковите сметки в лева от **BGN** се променят с новата отчетна валута **EUR**.  

4. Плащанията **в евро** по стари документи **в лева** се извършват с превалутиране на сумите по курс 1 евро = 1.95583 лева. Възможно е това да доведе до валутни разлики.  

### Обработка на документи

1. Постъпилите след 1 януари 2026 г. документи се обработват както следва:  

   - Документи с дата **до 31 декември 2025 г.** в лева се осчетоводяват в старата база **Dreem 1.5** в лева.  
   Тези документи се въвеждат и в новата база данни **Dreem 2.0** в евро, след като стойностите им са превалутирани по официалния курс в евро.     

   - Документи с дата **от 1 януари 2026 г.** в евро, отнасящи се за предходен отчетен период, се въвеждат в новата база данни **Dreem 2.0** в евро без особености.  
   Тези документи се въвеждат и в старата база **Dreem 1.5** в лева, като сумата се превалутира по официалния курс.   

   - Документи с дата **от 1 януари 2026 г.** в евро, отнасящи се за текущия отчетен период, се въвеждат единствено в новата база данни **Dreem 2.0** в евро без особености.  

> Документи с дата до 31 декември 2025 г. се отпечатват от старата база **Dreem 1.5** в лева.  

2. При обработка на банкови и касови документи е възможно това да доведе до валутни разлики.   
Следват се условията:  

   - Препоръчително е на 31 декември 2025 г. средствата **в лева** от мобилни каси, каси на подотчетни лица и подобни да бъдат прехвърлени в **Централна каса в лева**.  

   - Постъпващите от 1 януари 2026 г. плащания в брой **в лева** (към стари и към нови документи) се регистрират с касови документи **в евро**. Сумата се превалутира (напр. с помощта на вграден валутен калкулатор) при спазване на официалния курс.  

   - Плащанията **в евро** по стари документи **в лева** се регистрират без особености при спазване на официалния курс.    

### Касови наличности в периода на двойно обращение

Насоки и [практически ръководства](20251204-BGN-EUR-exchange-guide.md) за обработка на касовите документи в **Dreem 2.0**:  

1. Настройки:  

   - В **Референтни номенклатури** се създава основание за плащане *Превалутиране BGN » EUR*.  
   
   - В **Сметкоплан** се добавя отделна транзитна подсметка - напр. *5005 - Превалутиране BGN » EUR*.  
   
   - В **Автоматичен осчетоводител » Касови документи** се добавят настройки за новите счетоводна сметка и основание за плащане. 

2. Каси, които се използват за разплащания с клиенти:  

   - **Валута** на касите: **EUR**  
   
   - Отчитат се изцяло **в евро**, т.е. справките в **Dreem 2.0** дават информация за обороти и наличности във валута **EUR**.  

   - Физически наличните парични средства се съхраняват в левове и в евро (разделени).  

   - Касите са свързани с фискално устройство. Издават се фискални бонове и се регистрират служебно въвеждане/извеждане **в евро**.     

   - За всяко извеждане от касата на парични средства (инкасо, внасяне в банка и др.), които са физически налични във валута **BGN**, се регистрира **разходен касов ордер**.  
   В него се попълва тяхната равностойност в евро с основание за плащане *Превалутиране BGN » EUR*.  
   Документът се осчетоводява по Дт на с/ка *5005 - Превалутиране BGN » EUR*.  

   > Всички наличности в **BGN** трябва да бъдат изведени от касата по описания начин преди дневния отчет на фискалното устройство с нулиране (Z отчет).  

   - Наличностите в **EUR** се извеждата от касата без особености.   

   - Към края на деня касите остават с нулева наличност - физически и документално.  

3. Каса, която служи за целите на превалутирането:  

   - **Валута** на касата: **BGN**  

   - Касовите документи се регистрират в **BGN** с валутен курс. Системата изчислява равностойност в евро.  
   Справките в **Dreem 2.0** дават информация за обороти и наличност във валута **BGN** и равностойностите им в **EUR**.  

   - Касата не е свързана с фискално устройство.  

   - Всички изведени от други каси наличности **в лева** се регистрират с **приходен касов ордер** в тази каса.  
   Получените суми се въвеждат в **BGN** с валутен курс. Използва се основание за плащане *Превалутиране BGN » EUR*.  
   Документът се осчетоводява по Кт на с/ка *5005 - Превалутиране BGN » EUR*.  

   - За всички парични средства **в лева**, предадени за превалутиране (към банка, инкасо и др.), се регистрира разходен касов ордер в **BGN** с валутен курс.  
   
   > Използва се основанието за плащане, настроено в системата за трансфери между каса и банка. Същото основание се попълва и в банковите документи с прихода на средствата в евро.  

   - Касата може да остане с наличност (физическа и документална) до момента на фактическото превалутиране с документ, удостоверяващ, че сумите са били заменени.  

### Счетоводство

1. Във версия **Dreem 2.0** настройките за наименования на счетоводните сметки, съдържащи *евро*, *лев*, *BGN*, *EUR* и подобни, се адаптират към промяната (**Сметкоплан**).  

2. Системните настройки за валута на счетоводните сметки, използвани за каси и банкови сметки, от **BGN** се променят с **EUR** (**Сметкоплан**).

3. Началните счетоводни салда се генерират **в евро**.   

4. С цел съпоставимост, всички данни за предходния период (2025 г.) са превалутирани **в евро**.  

5. Настройки и отчитане за Централна каса:  

   - **Валута** на счетоводната сметка от **BGN** се променя с **EUR**.  

   - Крайните салда на счетоводните сметки за каси **в лева** (напр. с/ка 501) се прехвърлят като начално салдо на избрана сметка с настроена валута **BGN** (напр. с/ка 502).   

   - Крайните салда на счетоводните сметки за каси **в евро** (напр. с/ка 502) се прехвърлят в начално салдо на избраната сметката за каса с настроена валута **EUR** (напр. с/ка 501).

6. Всички счетоводни записи се документират **в евро**.  

7. Валутните разлики се регистрират като текущи разходи или текущи приходи и са данъчно признати. 

8. Справки и отчети за 2026 г. се съставят единствено **в евро**.  

## **Полезни източници**  

[Рубрика на НАП](https://nra.bg/wps/portal/nra/za-nap/bulgaria_v_eurozonzta/bulgaria_v_eurozonzta?contentIDR=c875a1a2-1eb2-43be-8bcd-e88d06cac9ad&useDefaultText=0&useDefaultDesc=1)  

[Информационен сайт за еврото на Министерство на финансите и Българска народна банка](https://evroto.bg/bg)  

[Въпроси и отговори за присъединяване към Еврозоната (сайт на БНБ)](https://www.bnb.bg/AboutUs/PressOffice/POAccessionToTheEuroArea/POAEFIQuestionsAndAnswers/index.htm)  

[Закон за въвеждане на еврото в Република България](https://dv.parliament.bg/DVWeb/showMaterialDV.jsp?idMat=224950&utm_source=chatgpt.com)  

