```{only} html
[Нагоре](000-index)
```
 
# Първи стъпки с Dreem ERP

Стремежът на всяка компания, инвестирайки в ERP система, е да намали грешките и разходите си. Повишената ефективност на процесите в крайна сметка ще подобри рентабилността и цялостното представяне на организацията.   
Затова фокусът трябва да бъде върху оптимално използване на софтуера, извличайки най-доброто от него.  

Помощната ни информация е достъпна по всяко време и само на клик разстояние към [инструкции](https://www.unicontsoft.com/cms/), [форум](https://www.unicontsoft.com/forum/) и [статии](https://docs.unicontsoft.com/blog/000-index.html).


Особено важни са първите стъпки - стартирането с навременни настройки и коректни данни, което да даде стабилна база. Затова отделете време, разгледайте добрите практики и проектирайте вашите стандарти за управление на данни. 
Уверете се, че всеки в компанията е запознат с тях и по възможност са унифицирани между отделите.  

По-голяма част от настройките в **Dreem ERP** се създават в **Номенклатури**. Едва след като те бъдат конфигурирани, може свободно да се работи с документите в системата. Те, от своя страна, се въвеждат през **Търговска система**. В тази група функционалности са добавени също най-често използваните оперативни справки.    

Друга част от настройките, касаещи цялостната работа на системата - достъпност, стойности по подразбиране, автоматични генерации, номератори, се извършват в **Администрация**.  

## **Номенклатури**  

Първата функционалност от **Номенклатури**, където са поместени базовите настройки, е [**Референтни номенклатури**](https://www.unicontsoft.com/cms/node/22). За улеснение, редица от тези настройки са системно създадени.  
Референтните номенклатури са списъчни настройки, които освен с ръчно изписване, могат да се въведат с копиране. За целта могат да се използват отделни файлове с подготвени списъци. Условието е колоните за съответната номеклатура във файла и в системата да съвпадат.  

> Конфигурирането на такъв файл и копирането са оправдани, когато се въвежда по-голямо съдържание. Ако става дума за единични редове, ръчното добавяне често е по-бързо.  

Нови референтни номенклатури се въвеждат еднотипно чрез използване на т.нар. *ред за добавяне на нов запис*. Този ред е статичен, винаги най-отгоре в списъка и не може да бъде изтрит.  
Ще го забележите и на други места в системата, където се изисква добавяне на редове в списъци.  

Може да добавяте нови и да редактирате съществуващи референтни номенклатури във всеки момент. Изтриване се позволява единствено за неизползваните настройки. Тези, които вече са прилагани в системата, могат единствено да бъдат деактивирани.   

Голямата част от настройките - например мерните единици, валутите, типовете продукти и други, след това се изискват при създаването на номенклатури и документи.  

За да стартирате работа с **Dreem ERP** по правилен начин, обърнете нужното внимание на следните:  

- [Типове продукти](https://www.unicontsoft.com/cms/node/9)  
- [Каси](https://www.unicontsoft.com/cms/node/18)  
- [Основания за плащане](https://www.unicontsoft.com/cms/node/20)  
- Контрагенти - импорт чрез покупки/продажби  
- [Импорт продукти](https://docs.unicontsoft.com/blog/20240603-product-import.html)  
- [ЦЛ](https://www.unicontsoft.com/cms/node/14)  
- [ТО%](https://www.unicontsoft.com/cms/node/15)  
- [Потребителски дименсии](https://docs.unicontsoft.com/blog/20240318-cms-dimensions.html)  

## **Начални салда**  

Следващата логична стъпка е въвеждане на начални салда, с които системата да оперира. Без тяхното завеждане системата не би могла да поддържа коректни наличности, а от там и справки. В накои ситуации валидацията на документи също не би била възможна.  

Например при складовите документи системата не допуска приключване на разходен документ при недостатъчна наличност. Затова стъпката с въвеждане на салда за всеки склад поотделно е абсолютно задължителна.  
В [Как да въведем Начално салдо на склад](https://www.unicontsoft.com/cms/node/65) е посочен начинът как да стане това.      

> Ако работите с партиди и срок на годност, не пропускайте тази информация в начално салдо на склад.  

При разплащанията актуалните наличности на портфейли неизменно са важни. И тук не пропускайте да създадете документи от тип *Начално салдо* за всички настроени каси и банкови сметки.  

> Сумите със салдата трябва да отговарят на актуална наличност към датата на стартиране със системата.  

Полезни теми в случая ще са [Как да въведем Начално салдо на каса](https://www.unicontsoft.com/cms/node/46) и [Как да въведем Начално салдо на банка](https://www.unicontsoft.com/cms/node/178).  

> 

Чрез [Импорт продажби] и [Импорт покупки] ще можете най-бързо да прехвърлите актуалните вземания и задължения по контрагенти. Така системата ще получи необходимите данни, за да следи и обработва издадените до момента документи по конкретен номер. 

## **Администрация**  

Преди да започнете с издаването на документи от Dreem ERP, обърнете внимание на [Номератори](https://www.unicontsoft.com/cms/node/156). Това е особено важно, когато ще се издават документи от множество поделения, ще се продължава номерация на документи от външна система и други. Настройката ще откриете в **Администрация**.  

В **Администрация || Настройки** може да добавяте и променяте различни стойности и типове документи по подразбиране, печат и генерация на документи, счетоводни настройки и други.  
За всяка налична настройка има помощна информация, която се визуализира при маркиране на съответния ред.  

## **Tърговска система**  

Когато успешно сте преминали през началните стъпки, идва ред на генерирането на нови документи - заявки, покупки, продажби, складови и платежни документи.  
Въвеждайки началните салда, вече сте се запознали с някои принципи на работа в системата, които предстои да надградите.  
...  