# Как да използваме Dreem POS в локална мрежа

```{warning}
ВАЖНО! Unicontsoft не поддържа подобна настройка на системата! Описанието и стъпките по-долу са FYI (само за информация)!
```

Приемаме че имате Windows локална мрежа с компютри POS-PC и DREEM-PC и искате Dreem POS на първата машина (POS-PC) да използва базата данни на Dreem Personal на другата машина (DREEM-PC).

 1. Уверете се, че на POS-PC можете да отваряте и копирате файлове от машина DREEM-PC
    - ако машините са в domain, използвайте потребител от domain-а
    - ако машините са в workgroup, настройка Sharing and security model for local accounts трябва да е Classic – local users authenticate as themselves и паролата на текущия потребител на POS-PC трябва да съвпада с паролата на същия потрелител на DREEM-PC
    - във firewall.cpl в раздел Exceptions трябва да е разрешен File and Print Sharing
 2. След това се уверете, че на двете машини има инсталирана еднаква последна реализация на Dreem Personal

На POS-PC трябва да настроите пренасочващ псевдоним с име ucs-instance, който ще се използва от Dreem Pos за да достъпва базата данни на Dreem Personal

 1. На POS-PC от Start->Run стартирайте cliconfg.exe (На 64-битови OS стартирайте C:\Windows\SysWOW64\cliconfg.exe) 
 2. В раздел Alias на Client Network Utility създавайте нов псевдоним ucs-instance (виж т.1 на графиката) по Named Pipes (виж т.2) и го насочете към инстанция DREEM-PC\UCS (виж т.3)
