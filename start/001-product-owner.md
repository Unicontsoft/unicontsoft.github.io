```{only} html
[Нагоре](000-index)
```
 
# **Потребител на продукта**

> Потребителят на продукта е физическото или юридическото лице, използващо системата **Dreem**. Това е контрагент от специфичен тип, който системата третира като титуляр в документите.  

При първоначално стартиране на системата се показва помощник за въвеждане на **Потребител на продукта**. Помощникът включва няколко стъпки. На всяка от тях се въведеждат основни данни за потребителя на продукта. Това включва определени задължителни реквизити, необходими за генерирането на данъчни документи за продажба в системата.  
Всички допълнителни данни и корекции на съществуващите се добавят в **Номенклатури » Контрагенти** от форма за редакция на **Потребител на продукта**.  

Помощникът стартира с информация за стъпките, които включва.  
За връщане към предходна стъпка се използва бутон [**Назад**], за преминаване към следваща стъпка - [**Напред**], а за излизане от помощника – [**Отказ**].  

 ![](901-product-owner1.png){ class=align-center }

- **Данни за фирмата**  

На тази стъпка се въвеждат основните данни за фирмата, включващи **Име**, **Идент. No**, **ДДС No**, **Адрес**, **Телефони** и **Факс**.  

> Означените със звезда полета са задължителни на всички стъпки.   

 ![](901-product-owner2.png){ class=align-center }

- **Персона по подразбиране**  

При тази стъпка се добавят име и длъжност на МОЛ по подразбиране за фирмата.  
Падащият списък в поле **Длъжност** е референтна номенклатура, която трябва да бъде настроена предварително.  

 ![](901-product-owner3.png){ class=align-center }

- **Банкова сметка**  

На тази стъпка полетата се попълват с данни за банковата сметка на организацията, с които фактурите за продажба се обзавеждат и отпечатват.  

 ![](901-product-owner4.png){ class=align-center }

- **Фискални устройства**  

Тази стъпка е задължителна единствено при вариант СУПТО за Dreem Enterprise и Dreem Express. При нея се дефинира фискалното устройство за касата по подрабиране в системата.  

Списък с фискални устройства се появява, когато системата разпознава инсталирани такива (локално или мрежово).   
В противен случай съобщава, че не са намерени свързани фискални устройства.   

 ![](901-product-owner5.png){ class=align-center }

- **Регистрация по ЗДДС**  

Посочва се дали фирмата е регистрирана по ЗДДС и датата на регистрация. Тази настройка определя ставката на ДДС по подразбиране при издаване на документи за продажба.  

Опцията *Клиентски цени с включен ДДС* се използва за дефиниция по подразбиране на тип за ценовите листи.  
При маркирана опция системата активира ритейл ценови листи - калкулации по цени с ДДС при продажба.  
Когато опцията не е маркирана, системата използва ценови листи, при които калкулациите са по цени без ДДС.  

Опцията *Регистрация по режим на касова отчетност* се използва, когато фирмата е регистрирана в НАП за използване на касова отчетност. С това се активира използването на специфични типовете документи.  

След като всички данни са успешно въведени, промените се записват с бутон [**Запис**].  

 ![](901-product-owner6.png){ class=align-center }

Допълнителни данни и корекции за **потребител на продукта** могат да бъдат нанесени във формата за редакция от списък **Контрагенти**.  

 ![](901-product-owner7.png){ class=align-center w=15cm }

Примерни допълнителни настройки, които могат да бъдат направени:  

   - Списък със служители - Добавянето на персони позволява потребителите в системата да бъдат обвързани с техните имена, които да се обзавеждат автоматично при въведеждане на документи.    
   - Допълнителни банкови сметки - Банковите сметки се използват при печат на фактури, при въвеждане на извлечения, в **Счетоводство**.  
  - Обекти на организацията - Различните обекти (офиси, магазини, складове и др.) дават възможност за дефиниране на отделни обекти със собствени номератори на документи.   
    
> Тези настройки са съществена част от системата и обзавеждат автоматично множество данни при въвеждане на документи.  

