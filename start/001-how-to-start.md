```{only} html
[Нагоре](000-index)
```
 
# **Първи стъпки с Dreem ERP**

Особено важни при внедряване на ERP система са първите стъпки. Стартирането с навременни настройки и коректни данни ще даде стабилна база. Затова, отделете време, разгледайте добрите практики и проектирайте вашите стандарти за управление на данни. 
Уверете се, че всеки в компанията е запознат с тях и по възможност са унифицирани между отделите.  

По-голяма част от настройките в **Dreem ERP** се създават в **Номенклатури**. Едва след като те бъдат конфигурирани, може свободно да се работи с документите в системата.  
Те, от своя страна, се въвеждат през **Търговска система**. В тази група функционалности са добавени също най-често използваните оперативни справки.    

Друга част от настройките, касаещи цялостната работа на системата - достъпност, стойности по подразбиране, автоматични генерации, номератори, се извършват в **Администрация**.  

За да опознаете структурата на **Dreem ERP**, запознайте се с [характеристиките на контейнера](002-container.md), възможностите при [работа със списъци](003-lists-configuration.md) и [колони](004-column-operations.md).   

## **Номенклатури**  

Първата функционалност от **Номенклатури**, където са поместени базовите настройки, е [**Референтни номенклатури**](../guide/erp/001-ref/001-nomenclatures/001-ref-nomenclatures.md). За улеснение редица от тези настройки са системно създадени.  
Референтните номенклатури са списъчни настройки. Освен с ръчно изписване, те могат да се въвеждат и чрез копиране. За целта могат да се използват отделни файлове с подготвени списъци. Условието е колоните за съответната номеклатура да съвпадат във файла и в системата.  

```{tip}  
Конфигурирането на такъв файл и копирането са оправдани, когато се въвежда по-голямо съдържание. Ако става дума за единични редове, ръчното добавяне често е по-бързо.  
```

Нови референтни номенклатури се въвеждат еднотипно чрез използване на т.нар. *ред за добавяне на нов запис*. Този ред е статичен, винаги най-отгоре в списъка и не може да бъде изтрит. Ще го забележите и на други места в системата, където се изисква добавяне на редове в списъци.  

Може да добавяте нови и да редактирате съществуващи референтни номенклатури във всеки момент. Изтриване се позволява единствено за неизползваните настройки.  

> Настройки, които вече са прилагани в системата, могат единствено да бъдат деактивирани.   

Голямата част от настройките - напр. мерните единици, валутите, типовете продукти и други, в последствие се изискват при създаването на номенклатури и документи.  

За да стартирате работа с **Dreem ERP** по правилен начин, обърнете нужното внимание на следните:  

- [Типове продукти](https://www.unicontsoft.com/cms/node/9)  
- [Каси](https://www.unicontsoft.com/cms/node/18)  
- [Основания за плащане](https://www.unicontsoft.com/cms/node/20)  
- [Контрагенти](../guide/erp/001-ref/001-nomenclatures/002-contragents.md) (Възможен е и импорт чрез покупки/продажби.)  
- [Импорт продукти](005-product-import.md)  
- [ЦЛ](../guide/erp/001-ref/001-nomenclatures/005-price-lists.md)  
- [ТО%](../guide/erp/001-ref/001-nomenclatures/006-discount-schemes.md)  
- [Потребителски дименсии](../guide/erp/001-ref/001-nomenclatures/010-custom-dimensions.md)  

За номенклатура **Продукти и материали** може да започнете с ръчно въвеждане на няколко записа. Това ще Ви даде по-добър поглед над полетата, които ще се използват за имена на колони при импорт на продукти.  

```{Tip}
За първия си импорт съветваме да подходите постепенно, като импортирате само няколко контрагента и продукта.  
```

## **Начални салда**  

Следващата логична стъпка е въвеждане на начални салда, с които системата да оперира. Без тяхното завеждане не би било възможно поддържането на коректни наличности и справки.  

В някои ситуации системата ще откаже валидацията на документи.  
Например при складовите документи системата не допуска приключване на разходен документ при недостатъчна наличност. Затова стъпката с въвеждане на салда за всеки склад поотделно е абсолютно задължителна.  
В [Как да въведем Начално салдо на склад](../guide/erp/002-docs/002-trade-system/002-warehouse-documents/002-beg-saldo.md) е посочен начинът как да стане това.      

> Ако работите с партиди и срок на годност, не пропускайте тази информация в начално салдо на склад.  

При разплащанията актуалните наличности на портфейли неизменно са важни. За тях също трябва да въведете отделни документи от тип *Начално салдо* за всички настроени каси и банкови сметки.  

> Сумите със салдата трябва да отговарят на актуална наличност към датата на стартиране със системата.  

Полезни теми в случая ще са [Как да въведем Начално салдо на каса](https://www.unicontsoft.com/cms/node/46) и [Как да въведем Начално салдо на банка](https://www.unicontsoft.com/cms/node/178).  

Чрез [Импорт продажби] и [Импорт покупки] ще можете най-бързо да прехвърлите актуалните вземания и задължения по контрагенти. Така системата ще получи необходимите данни, за да следи и обработва издадените до момента документи по конкретен номер. 

## **Администрация**  

Преди да започнете с издаването на документи от Dreem ERP, обърнете внимание на [Номератори](../guide/erp/001-ref/004-settings/004-counters.md). Това е особено важно, когато ще се издават документи от множество поделения, ще се продължава номерация на документи от външна система и подобни ситуации. Настройката ще откриете в меню **Администрация**.  

В **Администрация || Настройки** може да добавяте и променяте различни стойности и типове документи по подразбиране, печат и генерация на документи, счетоводни настройки и пр.  
За всяка налична настройка има помощна информация, която се визуализира при маркиране на съответния ред.  

> Не забравяйте всеобщото правило, че за да бъде потвърдена дадена промяна в системата, тя трябва да бъде записана.   

## **Tърговска система**  

Когато успешно сте преминали през началните стъпки, идва ред на генерирането на нови документи - заявки, покупки, продажби, складови и платежни документи. Въвеждайки началните салда, вече сте се запознали с някои принципи на работа в системата, които предстои да надградите.  

Подготвените заявки към доставчици и получените поръчки от клиенти могат да бъдат отразени в системата чрез [**Документи за заявка**](../guide/erp/002-docs/002-trade-system/001-orders-sales-purchase-documents/001-sales-purchase-orders.md). Ролята им е свързана с по-добро прогнозиране и планиране на наличности и доставки. Чрез тях се менажират логистиката и етапите с изпълнение на поръчките. Този тип документи позволява автоматичното създаване на свързана продажба или покупка. Чрез въведената със заявката информация се пренасят ключови параметри в съответния свързан документ.  
Заявките не формират задължения или вземания.   

Документите, с които в системата се регистрират задълженията на участващите страни по сделката, са покупките и продажбите. Те са основна част от **Търговска системата**. Двата типа документи следват една и съща логика. Разликата е позицията, която заема **Потребител на продукта**.  

В [**Документи за продажба**](../guide/erp/002-docs/002-trade-system/001-orders-sales-purchase-documents/003-create-sales-document.md) се въвеждат детайли по сделките с клиенти, където **Потребител на продукта** изпълнява ролята на продавач.  
Продажбите съдържат цялата необходима информация, така че системата да създаде автоматично останалите документи по реализиране и отчитане на сделката. От продажба могат да бъдат генерирани една обща или няколко частични фактури (или други данъчни документи). По същия начин се създават складови, касови, счетоводни и други свързани документи. Достатъчна е една отметка, за да се извърши избраното действие.  

При необходимост от създаване на коригиращ документ, отново продажбата служи за отправна точка. Това е правилният начин за [генериране на **Кредитен документ**/**Кредитно известие за продажба**](../guide/erp/002-docs/002-trade-system/001-orders-sales-purchase-documents/007-credit-note.md).  

[**Документи за покупка**](../guide/erp/002-docs/002-trade-system/001-orders-sales-purchase-documents/002-create-purchase-documents.md) дефинират параметрите на сделки с доставчици. При тях **Потребител на продукта** влиза в ролята на клиент.  
С покупките въвеждате всички стоки и/или услуги, които получавате при определени ценови условия. От **Покупка** лесно могат да бъдат създадени складови документи за заприходяване на стоки в един или в различни складове. Може да регистрирате пълно или частично плащане в брой от избрана каса.  
Получените от доставчика данъчни документи въвеждате отново само с поставянето на отметка за потвърждаване на избраното действие.  

Изпълнението на отделните сделки може да отнеме различно време. Системата позволява поетапно генериране на свързаните документи, както от един оператор, така и от различни потребители.  
Всички свързани документи могат да бъдат осчетоводени при наличието на настройки в [**Автоматичен осчетоводител**](../guide/erp/001-ref/002-accounting/003-acc-wizard.md).  

Освен чрез механизми за автоматична генерация, [складовите документи](../guide/erp/002-docs/002-trade-system/002-warehouse-documents/001-warehouse.md) могат да бъдат въведени и ръчно. Чрез тях регистрирате в системата всяко движение на материали, стоки и продукция в склада. На база тези приходни и разходни операции системата формира складовите наличности. Ревизирането на наличността за избран склад се извършва чрез [**Протоколи за инвентаризация**](../guide/erp/002-docs/002-trade-system/002-warehouse-documents/004-inventory.md). В тях системата открива липси и излишъци, които валидира автоматично с отделни складови документи.  

По подобен начин стои въпросът с [платежните документи](../guide/erp/002-docs/002-trade-system/003-payments/000-index.md) - всяко движение на парични средства трябва да бъде отразено в системата. Само тогава наличностите на портфейли ще бъдат верни.  

Плащанията в брой, освен автоматично от покупка или продажба, може да регистрирате ръчно в меню [**Касови документи**](../guide/erp/002-docs/002-trade-system/003-payments/001-cashdesk.md). Чрез касовите документи могат да бъдат отчетени и прихващания между фактури за покупка и за продажба, както и между фактури и кредитни известия. Задължително се регистрира и всяко [прехвърляне на средства между каси](../guide/erp/002-docs/002-trade-system/003-payments/002-transfer-cashdesk.md).  

При банковите документи вариантите за въвеждане са:  
- [Импорт на банкови извлечения](../guide/erp/005-how-to/001-bank-statement-import.md);  
- Ръчно попълване на [Банкови документи](../guide/erp/002-docs/002-trade-system/003-payments/004-bank.md);  

## **Счетоводство**

За да постигнете автоматизация и точност на операциите при управление на счетоводните процеси, може да започнете с конфигуриране на [счетоводните настройки](../guide/erp/001-ref/002-accounting/000-index.md). Една от основополагащите настройки е изготвянето на [**Индивидуален сметкоплан**](../guide/erp/001-ref/002-accounting/002-chart-of-acc.md). За системата са необходими също някои [глобални счетоводни настройки](../guide/erp/001-ref/002-accounting/004-acc-admin-settings.md), на чиято база се прилагат сметки по подразбиране, счетоводни документи и различни проверки.  

Последващото въвеждане на счетоводни данни в системата се осъществява от модул **Счетоводство**. Това включва всички счетоводни статии, както и някои от необходимите за тях настройки.   

За да осигурите по-добра аналитичност на данните в справки, използвайте **Счетоводни признаци**. Списъкът с признаци се обзавежда автоматично със записите за продукти и контрагенти, въведени от **Номенклатури**. При желание за добавяне на признак, който ще служи единствено за счетоводни цели, може да създадете записа директно в **Счетоводни признаци**. По този начин настройката не се прехвърля в **Номенклатури** и не е видима в документи от **Търговска система**.     

Всяка счетоводна статия може свободно да бъде [въведена ръчно в системата](../guide/erp/002-docs/003-accounting/001-acc-doc.md). Опцията за автоматично създаване е достъпна при генерация на счетоводен запис към документ в **Търговска система**. В този случай системата изисква настройка на [**Автоматичен осчетоводител**](../guide/erp/001-ref/002-accounting/003-acc-wizard.md). В него се дефинират често използваните контировки и съпътстващите ги реквизити, с които се попълват счетоводните документи.     

## **Справки**

Въведените в системата данни се систематизират и чрез справките се представят в готов за анализ вид. За целта справките оперират с информацията от документите, които сте създали и валидирали.  
В общия случай справките са еднакво структурирани. Те съдържат списъци с данни и филтри - бърз и основен. Данните в тях се обзавеждат и променят спрямо приложените от форма [**Филтър**](003-lists-configuration.md#използване-на-основни-и-бързи-филтри) критерии. Филтър формата съдържа променливи реквизити, които се различават в отделните справки.  

Справките могат да имат различен изглед - *Графичен изглед* или [*Списък с данни*](003-lists-configuration.md#използване-на-списък-с-данни-в-справките). Графичният изглед представя вида на справката при печат. При *Списък с данни* информацията е оформена в табличен вид. В този случай може да прилагате [правилата за работа с нередактируеми списъци](003-lists-configuration.md#работа-с-нередактируеми-списъци). При този изглед конфигурацията на справката може да се променя.  

Според източника на данни справките могат да бъдат разглеждани като обработващи документи от [**Търговска система**](../guide/erp/003-rep/001-trade/000-index.md) и от [**Счетоводство**](../guide/erp/003-rep/002-accounting/000-index.md).