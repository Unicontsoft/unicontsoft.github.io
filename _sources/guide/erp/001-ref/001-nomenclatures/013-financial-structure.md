```{only} html
[Нагоре](000-index)
```

# **Финансова структура**

- [Въведение](#въведение)  
- [Дефиниране на Финансова структура](#дефиниране-на-финансова-структура)   
- [Реквизити](#реквизити)  

## **Въведение**

С номенклатура **Финансова структура** се дефинират финансови групи за целите на **Търговска система**. Чрез тази аналитичност се управляват и анализират разходите и приходите по избрани направления.    

Финансовата структура наподобява сметкоплана. Настройва се като йерархична структура с групи и направления.   
Прилага се в раздел **Списъци » Направления** в складови документи, в покупки и в продажби.   

## **Дефиниране на Финансова структура**  

1) За добавяне на нова група или подгрупа се маркира папка, към която системата създава новата номенклатура.  
С десен бутон на мишката върху реда се избира **Ново направление** или **Ново поднаправление**. Това добавя нов празен ред за попълване на данни.  

![](913-financial-structure1.png){ class=align-center w=15cm }

2) На новодобавения ред се въвежда информация за новата номенклатура. Системата позволява попълване на всички оцветени в жълто полета.  

Поле **Код** се обзавежда автоматично с поредния свободен код за избраното ниво. Може да се променя по желание спрямо конкретните препочитания.  
Задължително за попълване е полето **Име** с наименование за номенклатурата на реда.  

Системата автоматично маркира текущия ред с **Активна**. Ако използването на номенклатурата отпадне в последствие, отметката в полето се маха.  
   
3) С бутон [**Запис**] от лентата с инструменти направените промени се записват. 

## **Реквизити**
 
   - **Направление** - показва настроеното наименование на реда за реквизит **Име**;  
   - **Код** – в полето се попълва код в цифри, букви и/или други знаци;  
   Системата автоматично обзавежда полето с пореден номер, който може да се редактира.  
   - **Име** – попълва се наименование за избраното направление/поднаправление;  
   - **Активна** - чрез поставяне/махане на отметка направлението се маркира като активна или неактивна номенклатура;  
   - **Допълнителен код** - полето може да се обзаведе с допълнителен код чрез десен бутон на реда и *Преведи*;  
   - **Допълнително име** - полето може да се обзаведе с допълнително наименование чрез десен бутон на реда и *Преведи*;  
   - **Потребител създаване** - информация за потребител, добавил текущия ред;  
   - **Дата създаване** - дата и час на добавяне на текущия ред;  
   - **Потребител последна модификация** - потребителско име на направилия последните корекции в данните на реда;  
   - **Дата последна модификация** - информация за дата и час, когато са направени последните изменения в данните на текущия ред;  
