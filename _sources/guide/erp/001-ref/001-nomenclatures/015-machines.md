```{only} html
[Нагоре](000-index)
```

# **Машини**

- [Въведение](#въведение)
- [Създаване на нова машина](#създаване-на-нова-машина)   
- [Реквизити](#реквизити)
- [Свързани статии](#свързани-статии)  

## **Въведение**

Чрез тази номенклатура системата дава възможност да се организира и поддържа регистър с машини. Това позволява проследяване на историята за всяка машина - година на производство, дата на приемане, гаранционен срок, промяна на собственост и др.  

Номенклатура **Машини** се използва в документите за заявка и/или продажба (раздел **Допълнителни**). Чрез тези документи могат да се регистрират извършените сервизни дейности и влагане на материали по машини.  

## **Създаване на нова машина**  

1) За създаване на нова машина се отваря група функции **Номенклатури » Машини**. С десен бутон на мишката върху списъка със записи се избира **Нова машина**.  
Системата отваря празна форма за въвеждане на данни. Задължителните за попълване полета са маркирани с червен символ.   

![](916-machines1.png){ class=align-center w=15cm }

2) В раздел **Основни** поле **Код** може да се попълни по желание. В противен случай системата прилага пореден свободен номер.  
Задължително за попълване е полето **Име/Вид** с избрано наименование за машината.  
Системата автоматично е маркирала текущата номенклатура с **Активен**.   

Детайлите за **Марка** и **Модел** са задължителни реквизити. В тези полета се отварят предварително настроени от **Референтни номенклатури** падащи списъци.

3) В раздел **Допълнителни** системата дава възможност за добавяне на детайли за машината, като адрес на домуване, модел и сериен номер на двигателя, информация за гаранцията и историята на машината.  

4) Чрез бутон [**Запис и изход**] от лентата с инструменти направените промени се записват и формата се затваря. 

## **Реквизити**

1) В раздел **Основни**:  
   - **Икона** - полето съдържа изображение със символ, който варира според вида на настройката (състоянието на реда);  
   - **Код** – в полето се попълва код в цифри, букви и/или други знаци;  
   Ако бъде оставено празно, системата автоматично обзавежда полето с пореден номер.  
   - **Активен** - чрез поставяне/махане на отметка маршрутът се маркира като активна или неактивна номенклатура;  
   - **Име/Вид** – попълва се наименование за маршрутния лист;  
   - **Марка** - отваря падащ списък за избор на марка на текущата машина;  
   Списъкът трябва да бъде въведен предварително от **Номенклатури » Референтни номенклатури**.  
   - **Модел** – отваря падащ списък за избор на модел на текущата машина;  
   Списъкът трябва да бъде въведен предварително от **Номенклатури » Референтни номенклатури**.    
   - **Сериен No.** - в полето се въвежда серийният номер на текущата машина;  
   - **Рег. No.** - полето служи за попълване на регистрационен номер на текущата машина;     

2) В раздел **Допълнителни**:  
   **Реквизити: Локация**  
   - **Адрес** - указва адрес на домуване на машината;  

   **Реквизити: Двигател**  
   - **ДВГ модел** - в полето се попълва модел на двигателя;  
   - **ДВГ No.** - въвежда се сериен номер на двигателя;  

   **Реквизити: История**  
   - **Година на производство** - в полето се посочва годината на производство на машината;  
   - **Дата на приемане** - попълва се дата на приемане на машината като собственост на клиента;  

   **Реквизити: Гаранция**  
   - **Гаранция от дата** - в полето се избира началната дата на гаранцията;  
   - **Гаранция до дата** - в полето се избира крайна дата на гаранцията;  
   - **Гаранция моточасове** - указва брой моточасове на гаранцията;  

3) В раздел **Списъци**:  

**Списъци**  
   - **Собственици** - визуализира се списък с контрагенти, чиято собственост е машината към датата на реда;  
   Системата попълва списъка автоматично с контрагентите от въведените за машина заявки и продажби.  
   - **Прикачени файлове** - добавяне на файлове с различен формат, съдържащи например изображения, инструкции, гаранционни условия и др.;  

**Търговска система**  
   - **Документи за продажба** - системата показва списък с продажби, в които текущата машина участва;  
   - **Документи за заявка** - визуализира се списък със заявки, в които текущата машина участва;  

## **Свързани статии**  

[Референтни номенклатури](001-ref-nomenclatures.md)  