```{only} html
[Нагоре](000-index)
```

# **Инвентаризация**

- [Въведение](#въведение)  
- [Създаване на протоколи за инвентаризация](#създаване-на-протоколи-за-инвентаризация)  
- [Свързани статии](#свързани-статии)  

## **Въведение**

Чрез процеса на инвентаризация в избран склад се осъществява проверка между фактически наличното и наличностите в системата. Това се отразява с документ в **Търговска система || Протоколи за инвентаризация**.  
Системата разполага с инструмент за генерация на частична или пълна инвентаризация. След обработка и валидиране на тези документи автоматично се генерират като свързани **ЛИПСИ** и/или **ИЗЛИШЪК**.  
Чрез **Протоколи за инвентаризация** се актуализират единствено количествата в търговския склад. 

## **Създаване на протоколи за инвентаризация**

Процесът по създаване на **Протокол за инвентаризация** е следният:  

1) В **Търговска система || Протоколи за инвентаризация** се създава **Нов документ**. Това може да се направи чрез десен бутон на мишката, чрез бутон **Нов документ** в лентата с инструменти или чрез клавишна комбинация **Ctrl + N**.  
Отваря се празна форма за въвеждане на нов протокол за инвентаризация.  

2)  В раздел **Основни** се попълват следните реквизити:  

    - **Док. тип** – Системата автоматично попълва това поле с тип на документа **Инвентар** – *Протокол за инвентаризация*.  
    - **Док. дата** – В полето се избира дата, за която се извършва проверката на складовите наличности.  
    - **Док. No** – Полето може да остане празно и при приклюване на протокола системата ще генерира пореден номер за текущия склад.  
    - **Склад** – В това поле се избира склад, за който се извършва проверката на наличности.  
    - **МОЛ** – избира се материално отговорното лице за текущия склад;  
    Полето се обзавежда автоматично, ако складът има настроен МОЛ по подразбиране. 
    - **Поделение** - В полето може да се посочи обект от настроените за контрагент **Потребител на продукта**.  
    - **Съставил** - Избира се персона, съставила документа. Полето се обзавежда автоматично с настройките на текущия потребител в системата.  
    - **Контрагент** – Системата автоматично попълва полето с настроения за **Потребител на продукта** контрагент.  

![](904-inventory1.png){ class=align-center w=15cm }

3) Чрез бутон **Генериране** от лентата с инструменти се отваря форма за създаване **Документ за ревизия**. В нея, от предварително настроен списък, могат да бъдат избрани конкретни дименсии продукти.   
Ако инвентаризацията е частична, тук се избират желаните  една или няколко дименсии. В този случай системата генерира наличност към дата на документа единствено за тях.  
Когато се извършва пълна инвентаризация, поле **Дименсии** остава празно. Така в протокола системата ще генерира списък с всички налични продукти в избрания склад.  

![](904-inventory2.png){ class=align-center }

4) С бутон **OK** направеният избор се потвърждава. Системата генерира списъка с продукти, при което обзавежда паралелно колони **Количество** и **Намерено кол.**.  

![](904-inventory3.png){ class=align-center w=15cm }

- **Количество** - това са наличностите по продукти за текущия склад към избраната в документа дата;  
- **Намерено кол.** - в това поле се нанасят фактически установените при проверката наличности;  
За улеснение системата е обзавела колоната с данните от колона **Количество**. Коригират се единствено полетата с разминавания.  
- **Липса** и **Излишък** - в тези колони се обзавеждат с данни само полетата на редове с разминавания между **Количество** и **Намерено кол.**;  
Системата попълва тези полета при запис или при валидиране на документа.   

![](904-inventory4.png){ class=align-center w=15cm }

5) С бутон **Приключен** от лентата с инструменти протоколът се валидира.  

При установени липси системата генерира за тях складов документ **ЛИПСИ** - *Протокол за липси*. Той е разходен складов документ, затова системата обзавежда **Цена** със среднопретеглени цени за текущия склад.  

При установени излишъци системата генерира за тях складов документ **ИЗЛИШЪК** - *Протокол за излишък*. Той е приходен складов документ и цените не се обзавеждат автоматично от системата.   

> При наличие на излишъци от **Контролен панел || Преизчисляване на склада** може да се направи преизчисляване на склада с предварителна настройка **Администрация || Настройки || Излишъка се заприхождава по средна цена: Да**.    

Свързаните документи могат да се видят и отворят от раздел **Връзки с документи**.   

![](904-inventory5.png){ class=align-center w=15cm }
 
## **Свързани статии**

[Как да направим Протокол за инвентаризация](https://www.unicontsoft.com/cms/node/39)  
