
# **Практическо ръководство**  

В **Dreem 2.0** данните са превалутирани от лева в евро. Това включва промяна на основната валута на системата, на настройките за валута за всички номенклатури (каси, ценови листи и т.н.), на всички стойности в документи с **BGN**.  

Новите документи с дата от 1 януари 2026 г. ще се обработват в **Dreem 2.0** във валута **EUR**. 

В рамките на периода на двойно обращение има някои особености, свързани с превалутирането **BGN** » **EUR**. Необходими са няколко допълнителни настройки за отчитането на плащанията в лева.  

> Във версия **Dreem 2.0** задължително се въвеждат начални салда за всяка от касите (вкл. за каси с нулева наличност).  

## **Настройки в Dreem 2.0**  

1. **Каси**  

В новата версия на системата всички каси с валута лева преминават в евро. Това означава, че в **Референтни номенклатури » Каси/Работни места** реквизит **Валута** е попълнен с **EUR**.   

> Единственото изключение е касата за превалутиране лев-евро (напр. **Каса BGN**).  
Тя ще се използва за събиране на наличностите в лева и се настройва с валута **BGN**.  

*Пример:*  

*В старата база **Dreem 1.5** (BGN):*  
*Като централна каса в лева е използвана **Каса Офис**. Нейната настройка за валута е **BGN**.*  
*Касата остава с крайно салдо за 2025 г. (напр. 2550 лв.)*  

*Използвана е валутна каса **Каса EUR**.*  
*Тя завършва 2025 г. със салдо в евро (напр. 5000 евро).*  

![](20251204-BGN-EUR-exchange-guide0.png){ class=align-center w=15cm }

*В новата база **Dreem 2.0** (EUR):*  
*Касата **Каса Офис** ще се запази като централна. Валутата ѝ става **EUR**. Касата може да бъде свързана с фискално устройство.*   

*Валутната **Каса EUR** може да се използва, като се преименува на **Каса BGN**. Нейната настройка за валута се променя на **BGN**. Касата не може да бъде свързана с фискално устройство.*   

![](20251204-BGN-EUR-exchange-guide1.png){ class=align-center w=15cm }

Наименованията на касите също трябва да бъдат съобразени и адаптирани към промените. Това се отнася за записи, които съдържат в името си напр. *лева*, *евро*, *BGN*, *EUR*.    

2. **Основания за плащане**  

В **Номенклатури » Референтни номенклатури » Основания за плащане** се създава ново основание за превалутирането от лева в евро (напр. *5005-Превалутиране BGN » EUR*).  

![](20251204-BGN-EUR-exchange-guide2.png){ class=align-center w=15cm }  

3. **Сметкоплан**  

От **Номенклатури » Сметкоплан** се добавя отделна транзитна подсметка - напр. *5005-Превалутиране BGN » EUR*.  

![](20251204-BGN-EUR-exchange-guide3.png){ class=align-center w=15cm }  

4. **Автоматичен осчетоводител**  

В **Счетоводство » Автоматичен осчетоводител » Касови документи** се добавя кореспонденция с новите счетоводна сметка и основание за плащане. 

![](20251204-BGN-EUR-exchange-guide4.png){ class=align-center w=15cm }  

5. **Банкови сметки**  

Валутните настройки на банковите сметки на **Потребител на продукта**, които до 31 декември 2025 г. са били в **BGN**, преминават в **EUR**.  

![](20251204-BGN-EUR-exchange-guide5.png){ class=align-center w=15cm }  

Настройката е достъпна от **Номенклатури » Контрагенти**.  

## **Начални салда 2026 г. - каси и банкови сметки**  

> Силно препоръчително е на 31 декември 2025 г. наличностите на парични средства в лева да бъдат прехвърлени от мобилни каси, каси на подотчетни лица и др. в използваната за централна каса (**Каса Офис**).  

1. **Каси**  

- **Начално салдо на касата в BGN**  
Идеята на този документ е общо наличните средства в лева да бъдат регистрирани в една обща каса в **Dreem 2.0**.  

   Крайното салдо, с което централната каса в лева (**Каса Офис**) е завършила за 2025 г. (2550 лв.) се прехвърля в **Каса BGN** с документ за начално салдо, като валута **BGN** се запазва.     

   За целта в **Търговска система » Касови документи** се създава документ от тип **НСК**-*Начално салдо на каса*. 

![](20251204-BGN-EUR-exchange-guide6.png){ class=align-center w=15cm }  

>  В **Dreem 2.0** тоталите на документи в поле **Стойност** са винаги в евро.   

- **Начално салдо на касата в EUR**  
Крайното салдо за 2025 г. на касата в евро се прехвърля като начално салдо в централната **Каса Офис**, която вече е с валута **EUR**.   

   За целта от **Търговска система » Касови документи** се създава документ от тип **НСК**-*Начално салдо на каса* за **Каса EUR**. 
   Попълва се наличността в евро (5000 EUR).   

![](20251204-BGN-EUR-exchange-guide7.png){ class=align-center w=15cm }  

2. **Банкови сметки**  

   С дата 1 януари 2026 г. се въвежда начално салдо за всяка банкова сметка. За целта в **Търговска система » Банкови документи** се създават отделни документи от тип **НСБ**- *Начално салдо на банкова сметка*.  

   Чрез онлайн банкирането на съответната банка данните ще са достъпни превалутирани автоматично в евро. Банковите извлечения се въвеждат без особености в новата официална валута.    

## **Касови операции в периода на двойно обращение**

1. **Каси за разплащания с клиенти**  

Тези каси са настроени и се отчитат изцяло във валута **EUR**.   

> Физически наличните парични средства в тях се съхраняват в левове и в евро, но разделени. Касите са свързани с фискално устройство и издават бонове **в евро**.     

   За всяко извеждане от касата на парични средства (напр. инкасо, внасяне в банка и др.), които са физически налични във валута **BGN**, се регистрира разход.  

   За целта в **Търговска система » Касови документи** се създава **РКО**-*Разходен касов ордер*. В него се попълва равностойност в евро с основание за плащане *Превалутиране BGN » EUR*.   

![](20251204-BGN-EUR-exchange-guide8.png){ class=align-center w=15cm }  

   Документът се валидира и осчетоводява по Дт на с/ка *5005 - Превалутиране BGN » EUR*. 

![](20251204-BGN-EUR-exchange-guide9.png){ class=align-center w=15cm } 

```{Tip}
Всички наличности в "BGN" трябва да бъдат изведени от касата по описания начин преди дневния отчет на фискалното устройство с нулиране ("Z отчет").  
Наличностите в "EUR" се извеждата от касата без особености.   
Към края на деня касите остават с нулева наличност - физически и документално.  
```

2. **Каса, която служи за целите на превалутирането (Каса BGN)**     

> Физически наличните парични средства в касата се съхраняват в лева. Данните в системата са показани в лева с равностойност в евро.  
Касата не е свързана с фискално устройство.     

Всички изведени от други каси наличности **в лева** се регистрират като приход в тази каса.  
За целта в **Търговска система » Касови документи** се създава **ПКО**-*Приходен касов ордер*. В него се въвежда точната сума на получените левове.  
Използва се основание за плащане *Превалутиране BGN » EUR*. Сумата се въвежда във валута **BGN**.  
Документът се осчетоводява по Кт на с/ка *5005 - Превалутиране BGN » EUR*.  

![](20251204-BGN-EUR-exchange-guide10.png){ class=align-center w=15cm } 

За всяко предаване на парични средства **в лева** за превалутиране (към банка, инкасо и др.), се регистрира разход на касата.  
За целта в **Търговска система » Касови документи** се създава **РКО**-*Разходен касов ордер*. В него се попълва сумата **в лева** със стандартото основание за плащане при трансфер каса - банка.   

![](20251204-BGN-EUR-exchange-guide11.png){ class=align-center w=15cm } 

> Операцията по превалутиране ще бъде завършена с въвеждането в системата на банковите извлечения с превалутираните суми в евро.  

## **Помощник за превалутиране**

За периода на двойно обращение е реализиран **Помощник за превалутиране** при разплащанията в брой. Чрез него автоматично се изчислява дължимо ресто в лева и в евро. 

> За удобство на всеки потребител на SaaS е изведена икона, която стартира калкулатора за превалутиране.  

Помощникът отваря формата **Калкулатор**.  
В нея могат да бъдат попълнени следните полета:  
- **Сума за плащане** (EUR)  
- **Платено в EUR**  
- **Платено в BGN**  

На база въведените стойности помощникът изчислява равностойност в BGN и дължимо ресто – в EUR и в BGN.  

![](20251204-BGN-EUR-exchange-guide12.png){ class=align-center }
