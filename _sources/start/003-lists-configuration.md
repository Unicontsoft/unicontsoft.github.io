```{only} html
[Нагоре](000-index)
```

# **Работа със списъци**

- [Структура и функционалности на контейнера](#структура-и-функционалности-на-контейнера)
- [Използване на основни и бързи филтри](#използване-на-основни-и-бързи-филтри)
- [Работа с редактируеми списъци](#работа-с-редактируеми-списъци)
- [Работа с нередактируеми списъци](#работа-с-нередактируеми-списъци)
- [Използване на Списък с данни в справките](#използване-на-списък-с-данни-в-справките)

Списъците в системата представляват набор от записи (редове) в множество колони, които могат да бъдат конфигурирани различно според нуждите на потребителите. Системата дава възможност за добавяне, скриване, разместване, оразмеряване, сортиране и групиране на колони.  

Ще разгледаме особеностите на списъците, като ги разделим условно на два типа:
- редактируеми - позволяват обработка на данни, като изтриване, добавяне, коригиране на редове и други;  
- нередактируеми - такива, които са резултативни и не допускат промяна на данни;   

Общо и за двата вида списъци е възможността за прилагане на филтри.  

## **Структура и функционалности на контейнера**

При стартиране на Dreem ERP, като част от структурата на системата, се отваря т.нар. *контейнер*. Той съдържа лента с основно меню, лента с инструменти, лента с бутони по групи функции, динамичен списък за визуализация на документи и статус лента.

### Лента с бутони и Mеню на контейнера

В лявата част на контейнера е разположена лента с бутони за достъп до функционалностите в системата. Те са разпределени по групи.   

С десен бутон на мишката върху тази лента ще отворите менюто на контейнера. По този начин имате достъп до активиране / деактивиране на различни функции, променящи облика на контейнера.  

Всяка от опциите за настройка е представена в темата  [Характеристики на контейнера](002-container.md#характеристики-на-контейнера).   

![](903-lists-configuration1.png){ class=align-center w=15cm }

```{tip}
Използвайте *Активиране в нов прозорец*, за да стартирате едновременно няколко функционалности в отделни прозорци. Това е удобна възможност, когато работите в няколко справки и/или списъци с документи.  
```

Активираните функции са достъпни през навигационната лента. Това позволява бързо преминаване от една към друга функционалност.    

![](903-lists-configuration2.png){ class=align-center w=15cm }

> Прозорците могат да бъдат пренареждани чрез пренасяне с влачене (drag&drop функция).  

### Основно меню

Лента **Основно меню** се използва за прилагане на различни функции на форми, списъци и документи. Намира се най-горе на контейнера и съдържа следните менюта: *Файл*, *Редакция*, *Изглед*, *Средства*, *Функции*, *Прозорци* и *Помощ*.

![](903-lists-configuration3.png){ class=align-center w=15cm }

### Лента с инструменти

Лентата с инструменти се намира непосредствено под **Основно меню**.  
Съдържа бутони за бърз достъп до някои инструменти за въвеждане на функции на форми, списъци и документи, изнесени от основното меню.  

> Активните бутони в **Лента с инструменти** могат да се различават. Системата активира единствено тези, чиито функции могат да бъдат приложени в текущия списък.   

![](903-lists-configuration4.png){ class=align-center w=15cm }

Например от тук могат да бъдат създавани нови записи (документ, номенклатура) и редактирани стари. Достъпни са бутони с основни действия като запис, изрязване, копиране, поставяне и изтриване. 

За да посочите на системата за кой запис ще се отнасят действията, трябва предварително да се позиционирате на реда с номенклатура или да маркирате желания ред с документ. При това ще се активират само бутоните, за които системата допуска прилагане на техните функции.  

### Контекстно меню  

Това меню се отваря с десен бутон на мишката върху списъците с документи или номенклатури. В него се съчетават функции от **Основно меню** и от **Лента с инструменти**.  

![](903-lists-configuration5.png){ class=align-center w=15cm }

**Контекстно меню** съдържа както общи, така и променливи опции, адаптирайки се към различните списъците с функционалности.  

Например, ако сравним контекстното меню за номенклатура **Продукти и материали** и **Документи за продажба**, се виждат някои различия.  
При продуктите менюто дава бърз достъп до настройване на *Дименсии*, както и активиране на изглед *Миниатюри*. Тези опции не са възможни при продажбите.  
При продажбите чрез контекстното меню е възможна промяна в статуса на документите, което липсва за списъка с продукти.

![](903-lists-configuration6.png){ class=align-center w=15cm }

> В подменю *Други средства* се съдържат различни за отделните функционалности опции за генерация на свързани документи, прилагане на корекции, свързване с банкови плащания, бързи справки и други.  

### Меню на списък

За всеки списък е достъпно меню с функционалности на колоните като сортиране, групиране, скриване, извеждане на колони и други.  
**Меню на списък** се отваря чрез десен бутон на мишката върху реда със заглавия на колони.  
В статията [Работа с колони на списъци](004-column-operations.md) подробно са описани всички възможности, които това меню дава при работа с колони.  

Напред в темата ще разгледаме как работят най-често прилаганите функции от това меню при работа с нередактируеми списъци.  

## **Използване на основни и бързи филтри**

Съдържанието на всички списъци може да се променя чрез прилагане на филтри.  

> Правилното филтриране е първата и най-важна стъпка, за да се обзаведе списъкът с верните данни. Едва тогава е оправдано да се продължи с настройването на списъка.  

### Основен филтър
  
Този филтър ще откриете в някои номенклатури, като **Контрагенти**, **Продукти и материали**, във всички списъци с документи и в справките. Това е инструмент за филтриране на данни по зададени критерии на търсене. Реализира се чрез форма *Филтър*.  

Формата е достъпна в текущо отворен списък чрез:  

- меню **Средства**  
- жълтото поле в началото на списъка  
- десен бутон върху списъка      
- клавишна комбинация [**Ctrl + F**]   

![](903-lists-configuration7.png){ class=align-center w=15cm }

Спрямо заложените в основния филтър критерии системата ще обзаведе списъка със записи, отговарящи на тях. Избраните критерии се визуализират в жълтото поле.  

> Системата запазва последно настроения филтър и го прилага автоматично при следващо отваряне на списъка.  

В различните списъци филтър формата за основно търсене съдържа променливи реквизити, респ. различен брой панели.  

Примерни разлики във филтрите на **Документи за продажба** и справка **Продажби (реализация)**:  

![](903-lists-configuration8.png){ class=align-center w=15cm }


> Във форма *Филтър* има опция *Изчистване текущ филтър*, която автоматично почиства всички полета.  
Това е полезно при ново търсене, защото гарантира, че настройвате филтъра "от нулата".   

![](903-lists-configuration9.png){ class=align-center }

### Бърз филтър

Ще откриете *Бърз филтър* над почти всеки списък в системата. Съдържанието му в различните форми и списъци варира. Може да съдържа полета за свободно търсене по текст (част от текст) и полета с падащи прозорци.    

> Чрез *Бърз филтър* редуцирате единствено съществуващите данни в списъка.   

За голяма част от функционалностите в системата бързият филтър е достъпен от лентата с инструменти в контейнера.  
Освен това, ще може да използвате бързи филтри също в панел *Списък данни* на справки, форма за редакция на документи, номенклатури и др.  

![](903-lists-configuration10.png){ class=align-center w=15cm }

За ефективно използване на бързия филтър е необходимо предварително да оптимизирате начина на търсене.  
Свързаните с това настройки са достъпни в основно меню **4.Средства » Настройки**. В секция **Контроли** могат да бъдат настроени:  
   -   **По 'Име' търси съвпадение навсякъде** - тази настройка се използва, когато желаем системата да търси съвпадение във всички части на името.  
   -   **По 'Име' търси и в 'Код'** - търси съвпадение по зададено Име и в кодовете на номенклатурите, т.е. можем да търсим и по код.  
   -   **Попълване на падащи списъци за бързо търсене** - попълва падащите списъци в бързия филтър.  
   -   **Търсене по пълно име на категория** - търси по категория само е написано пълното име на категорията.  
   -   **Търсене само по тип 'Група'** - ако поставим отметка на тази опция, в бързия филтър ще е видим единствено списъка с категории, спадащи към тип 'Група'(основната категория продукти).  

## **Работа с редактируеми списъци**

Списъците, позволяващи добавяне и редактиране на данни, съдържат т.нар. *ред за добавяне на нов запис* и/или множество оцветени в жълт цвят полета (цели редове). 

На следващото изображение може да разгледате и двата от споменатите елементи.  

Редът за добавяне на нов запис е статичен и винаги остава като първи ред в списъка. Данните в голяма част от полетата се обзавеждат чрез падащи списъци. Когато всички желани полета от реда са попълнени, се потвърждават с клавиш **Enter**. Това добавя въведените данните като отделен ред в списъка, а редът за добавяне на нов запис автоматично се "изчиства" за следващо попълване.  

![](903-lists-configuration11.png){ class=align-center w=15cm }

Другата характерна особеност на редактируемите списъци - полетата/ редовете в жълто, са знак, че се допускат корекции на данните в списъка. В един списък е възможна и комбинация от "заключени" и "отключени" за редакция полета.  

> В жълтите полета системата винаги позволява промяна на данните.  

В тези списъци може да се прилагат филтри. При тях системата също поддържа [сортиране, групиране и пренареждане](004-column-operations.md) на колоните.

## **Работа с нередактируеми списъци**

Характерното за нередактируемите списъци, както подсеща името им, е, че записите в тях са "заключени" за корекции.  
Промяна на данните е възможна единствено, ако за записите е достъпна форма за редакция. 

Разбира се, с пълна сила се прилагат функциите на *Контекстно меню*, *Меню на списък*, бързи и основни филтри.  

![](903-lists-configuration12.png){ class=align-center w=15cm }

Управлявайте времето си за оперативни задачи ефективно, като прилагате добре подбрани филтри.  
За да работят максимално бързо списъците с документи, избягвайте филтриране с ненужно дълги времеви периоди.  

> В поле *Готов филтър* на форма *Филтър* може да настройвате готови шаблони с различни комбинации от критерии.  

![](903-lists-configuration13.png){ class=align-center }

Шаблон с филтър се добавя или изтрива съответно от бутоните **[+]** и **[x]** след полето вдясно.  
Записаните готови филтри се отварят в падащ списък с бутони за контрол - закачане, редакция, изтриване.  

## **Използване на Списък с данни в справките**

По подразбиране справките в системата се визуализират в *Графичен изглед* с вид на преглед при печат. Филтрираните данни се подреждат в системно заложен шаблон. За някои справки шаблонът може да се променя. Това става автоматично при промяна на избрани реквизити във филтъра.   
Този изглед не позволява ръчна промяна в конфигурацията на справката.     

Съществува и алтернативен изглед - *Списък с данни*. При него данните са оформени в табличен вид и може да прилагате правилата за работа с нередактируеми списъци.  
При този изглед конфигурацията на справката може да се променя.

![](903-lists-configuration14.png){ class=align-center w=15cm }

Размествайте, скривайте и показвайте от наличните допълнителни колони, за да създадете собствен удобен дизайн.  
С активирането на *Тотали* за избрана групировка може да добавите нова и полезна иформация.  

> В тази си форма справките (или части от тях) могат да бъдат копирани във външен файл, където списъкът подлежи на пълна редакция и преформатиране.  
> Пълните данни на текуща справка може да експортирате и в CSV или XLSB файлове. Функцията е достъпна от меню **Средства » Експорт на данни**.  
