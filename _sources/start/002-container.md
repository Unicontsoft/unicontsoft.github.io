```{only} html
[Нагоре](000-index)
```

# **Характеристики на контейнера**

- [Основно меню](#основно-меню)  
- [Лента с инструменти и бърз филтър](#лента-с-инструменти-и-бърз-филтър)  
- [Лента с бутони по групи функции](#лента-с-бутони-по-групи-функции)  
- [Динамичен списък за визуализация на документи](#динамичен-списък-за-визуализация-на-документи)  
- [Статус лента](#статус-лента)  
- [Функции в менюто на контейнера](#функции-в-менюто-на-контейнера)  

Контейнерът е основната форма на системата, която се отваря при стартиране на **Dreem ERP**.  
Всички основни функционалности се изпълняват от него.

Съдържанието на контейнера включва *Основно меню*, *Лента с инструменти*, *Лента с бутони по групи функции*, *Динамичен списък за визуализация на документи* и *Статус лента*.  

## **Основно меню**

Основното меню се намира най-горе в контейнера. То обединява множество менюта за задаване на различни функции на форми и списъци.

Менютата от лентата с **Основно меню** са изнесени и разпределени между **Лента с инструменти** и **Контекстно меню**. Това улеснява бързия достъп до тях.  

![](902-container1.png){ class=align-center w=15cm }

1. **Файл**  
Системата активира единствено подменютата с позволени опции. Възможните действия са различни и зависят както от текущо отворения списък, така и от маркираните записи (редове).  

   ![](902-container2.png){ class=align-center }

   - **Нова регистрация** - Затваря текущо стартираната база данни, след което предлага избор на нова база и въвеждане на входни данни (потребител и парола).  
   - **Начална страница** - Отваря страницата, която системата зарежда по подразбиране при стартиране.  
   - **Нов** - Отваря форма за редакция на номенклатура или документ за добавяне на нов запис.  
   - **Редакция** - Отваря форма за редакция на маркираната номенклатура или документ в текущ списък.  
   - **Запис** - Записва направените до момента промени.  
   - **Печат** - Изпраща за печат списък или текущо маркираните записи.  
   - **Преглед** - Показва на екран изгледа при печат на списък или текущо маркираните записи.  
   - **Настройки** - Отваря форма с настройки на принтер. Обикновено опцията е активна в справки.  
   - **Изпращане на ел. поща** - Добавя един или множество документи в прикачен файл към нов имейл. За целта трябва да има настроен мейл клиент.  
   - **Публикуване в облака** - Извършва електронен обмен на документи в отделна система.  
   Необходими са допълнителни настройки.  
   - **Изход** - Затваря системата.   

2. **Редакция**  
Менюто предлага основни действия, свързани с текущо маркирани текстове и записи. 

   ![](902-container3.png){ class=align-center }

   - **Върни** - Отменя последна операция.  
   - **Изрежи** - Изрязва маркиран текст или редове.  
   - **Копирай** - Копира маркиран текст или редове.  
   - **Постави** - Поставя последно копирани/изрязани данни.  
   - **Изтрий** - Изтрива маркираните данни.  
   - **Преименувай** - Дава възможност за промяна на името.  
   - **Избери всичко** - Маркира всички възможни записи.  
   - **Маркиране на избрани** - Поставя "пин" върху предварително маркирани записи.  
   - **Търси** - Търси съвпадение по текст.  
   - **Следващо съвпадение** - Предлага следващ резултат от търсенето.  
   - **Обнови** - Опреснява текущия списък.  
   - **Преведи** - Предлага добавяне на чуждоезични настройки за някои номенклатури.  

3. **Изглед**  
Менюто предлага бързи настройки за промяна в изгледа на списъците.  

   ![](902-container4.png){ class=align-center }

   - **Графичен изглед** - Изглед в справките, съответстващ на преглед при печат.  
   - **Текстови изглед** - Изглед, съответстващ на преглед при печат за матричен принтер.   
   - **Списък с данни** - Визуализиране на списъка с данни в табличен вид, позволяващ разместване, групиране, сортиране на колони и др.  
   - **Панел за преглед** - Активира допълнително информационно поле вдясно, показващо избрани данни за текущо маркиран запис.  
   - **Миниатюри** - Възможност за активиране на изглед Миниатюри, при който се визуализират настроени в записите изображения.  
   - **Забележка** - Визуализира въведените забележки в списък.  
   - **Тотали** - Включва/изключва показването на тотали за групировка в списък.  
   - **Изглед на списък** - Отваря форма за настройки за показване/скриване на колони, подредба и групиране на редове на изгледа на списък.  
   - **Лента с функции** - Скрива/показва лентата с функции, разположена в лявата част на контейнера.  
   - **Списък профили** - Скрива/показва полето за навигация между профили (при работа в няколко бази данни едновременно).  
   - **Лента с инструменти** - Дефиниране на настройки, касаещи лентата с инструменти - активиране/деактивиране на стандартна лента, бърз филтър и други.  
   - **Навигационна лента** - Скрива/показва лентата за навигация между отворени множество списъци.  
   - **Лента текуща функция** - Скрива/показва лентата, представяща наименование на текущо отворен списък.  
   - **Лента описание на филтър** - Скрива/показва в началото на текущия списък жълтото филтър поле.  
   - **Линия за групиране** - Скрива/показва полето за извеждане на колона/и при активиране на групировка по тях. Появява се непосредствено под жълтото филтър поле.  
   - **Лента за избор на изглед** - Скрива/показва полето за навигиране между *Графичен изглед* и *Списък с данни* в справки. Намира се непосредствено над статус лентата.  
   - **Статус лента** - Скрива/показва статус лентата най-долу в контейнера.  
   - **Пълен екран** - Опция за едновременно скриване/показване на основното меню и на лентата с функционалности вляво. По този начин текущо стартираните списъци заемат целия екран.  

4. **Средства**  
Менюто включва различни средства, касаещи потребителските настройки на системата, импорт/експорт на данни, генерация на свързани документи и други.  

   ![](902-container5.png){ class=align-center }

   - **Редакция / Приключен / Анулиран** - Опциите се активират в списъци с документи. Използват се за промяна на състоянието за маркиран документ/и.  
   - **Импорт** - Опция за импорт на данни от външен файл. Активна е за избрани номенклатури и документи.  
   - **Експорт на данни** - Опция за експорт на данни във файл с различен формат.  
   - **Филтър** - Отваря филтър форма за основно търсене.  
   - **Генериране** - Отваря форма за създаване на свързани документи.  
   - **Дименсии** - Отваря форма за добавяне/промяна на предварително настроени в системата дименсии.   
   Опцията е активна за избрани номенклатури.  
   - **Редакция статус** - Отваря форма за добавяне/промяна на документ статус. Активно е в списъци с документи.  
   - **Системна информация** - Отваря информационна форма с дата, час и потребител, който е създал и редактирал последно избрания  запис.  
   - **Промяна на парола** - Отваря форма за смяна на потребителска парола.  
   - **Имперсониране на потребител** - Възможност за имперсониране с настройки на друг потребител.  
   - **Настройки** - Дава достъп до настройки, касаещи контейнера и списъците като цяло, регионални настройки и други.  

5. **Функции**  
Подменютата на **Функции** дават достъп до всички функционалности на системата от лентата с бутони по групи функции: **Номенклатури**, **Търговска система**, **Други справки**, **Счетоводство**, **Мениджмънт**, **Контролен панел**, **ТРЗ**, **Организация**, **Производство**, **Администрация**.  

   ![](902-container6.png){ class=align-center }

6. **Прозорци**  
Действията, които системата предлага в това меню, са свързани с текущо отворените списъци като отделни прозорци.  

   ![](902-container7.png){ class=align-center }

   - **Отделен контейнер** - Отваря избрани списъци в отделен контейнер.  
   - **Следващ** - Преминава към следващия отворен списък/прозорец.  
   - **Предишен** - Преминава към предходен списък (отворен прозорец).  
   - **Затваряне** - Затваря текущия списък.  
   - **Затваряне всички** - Затваря всички отворени прозорци.  
   - **Прозорци** - Отваря форма със списък активни прозорци.  

7. **Помощ**  
Менюто дава достъп до търсене на допълнителна информация и инструкции за работа със системата.  

   ![](902-container8.png){ class=align-center }

   - **Съдържание** - Отваря помощна информация за работа с програмата.  
   - **Търсене** - Предлага търсене на текст.  
   - **Регистрация** - Отваря форма за регистрация при лицензионно споразумение за изтегляне на **Dreem PERSONAL**.  
   - **Дискусионни форуми** - Достъп до поддържан от *Униконт Софт* дискусионен форум. В него може да получите обща информация, както и отговори по индивидуални казуси.  
   - **Програмна документация** - Препратка към инструкции за работа със системата.  
   - **Относно** - Системна информаци за текуща версия на базата данни и др.  

## **Лента с инструменти и бърз филтър**

Лентата се намира в горната част на контейнера, непосредствено под **Основно меню**. В нея са изнесени някои от инструментите на основното меню, както и полета за бързо търсене в текущо заредения списък.  

![](902-container9.png){ class=align-center w=15cm }

## **Лента с бутони по групи функции**

Лентата с бутони се намира в лявата част на контейнера.  Функционалностите на системата са обединени в групи функции, управляващи стопанската дейност на организацията:  

   - **Номенклатури**  
   - **Търговска система**  
   - **Други справки**  
   - **Счетоводство**  
   - **Мениджмънт**  
   - **Контролен панел**  
   - **ТРЗ**  
   - **Организация**  
   - **Производство**  
   - **Администрация**    

![](902-container10.png){ class=align-center w=15cm }

## **Динамичен списък за визуализация на документи**

Динамичният списък се намира в дясната част на контейнера.  
При избор на функционалност списъкът се попълва със записи. Всеки ред от него представлява отделен документ или номенклатура.  

Записите се отварят чрез двоен клик с мишката върху избран ред.  

![](902-container11.png){ class=align-center w=15cm }

С десен щрак с мишката върху списъка се отваря [контекстно меню](003-lists-configuration.md#контекстно-меню) с опции.  

## **Статус лента**

Статус лентата се намира най-долу в контейнера и изпълнява ролята на информационно поле.  
Може да показва брой записи в текущия списък, времето, за което системата е заредила списъка, потребител на системата, текущата база с данни, дата и други.  

![](902-container12.png){ class=align-center w=15cm }

## **Функции в менюто на контейнера**

Менюто на контейнера се отваря чрез десен щрак с мишката върху **Лента с функционалности** вляво на контейнера.  

   ![](902-container13.png){ class=align-center }

   - **Активиране** — Активира нова функционалност в текущ прозорец, като затваря старата.     

   - **Активиране в нов прозорец** — Отваря нов прозорец, в който активира избраната функционалност. Това позволява паралелно да се работи с две и повече функции на системата.  
   Визуализацията на тези функции и навигацията между тях се осъществява от *Навигационна лента*.  

   - **Групиран изглед** — Активира визуализация на лентата с бутони по групи функции.  
   Клавишна комбинация: Ctrl+Shift+Q  

   - **Дървовиден изглед** — Визуализира лентата с бутони в дървовидна структура.  
   Клавишна комбинация: Ctrl+Shift+W  

   - **Лента с функции** — Показва или скрива лентата с бутони.  
   Клавишна комбинация:F7  

   - **Списък с профили** — Показва/скрива прозорец с падащ списък с профили.  
   Различни профили за работа се ползват най-вече при използване на повече от една база данни.    

   - **Лента инструменти** — Дава достъп до настройки, касаещи лентата с инструменти - показване/скриване на стандартна лента, на бутон за пълен екран, на навигация на браузър, отключване/заключване на лента и други.  

   - **Навигационна лента** — Показва или скрива лентата за навигация.  
   Тази лента се използва за бързо навигиране между активираните в отделни прозорци функционалности.  

   - **Лента текуща функция** — Показва или скрива наименованието на текущата функция.  

   - **Лента описание на филтър** — Показва/скрива жълтата лента на основния филтър.  
   Визуализира съдържанието на активния филтър.  

   - **Линия за групиране** — Показва/скрива линията за групиране на списък.  
   Клавишна комбинация: Ctrl+G  

   - **Лента за избор на изглед** — Показва/скрива лентата за избор на изглед в справките.  

   - **Статус лента** — Показва/скрива статус лентата.  

   - **Пълен екран** — Показва/скрива бутон за визуализация на пълен екран.  
   Клавишна комбинация: Ctrl+F11  
